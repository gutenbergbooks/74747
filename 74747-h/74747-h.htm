<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="nl" lang="nl">
<head>
<meta http-equiv="Content-Type" content="text/html;charset=utf-8" />
<meta http-equiv="Content-Style-Type" content="text/css" />
<title>Varens en mos | Project Gutenberg</title>
<link rel="coverpage" href="images/cover.jpg" />
<style type="text/css">

body { margin-left: 20%;
       margin-right: 20%;
       text-align: justify; }

h1, h2, h3, h4, h5 {text-align: center; font-style: normal; font-weight:
normal; line-height: 1.5; margin-top: .5em; margin-bottom: .5em;}

h1 {font-size: 300%;
    margin-top: 0.6em;
    margin-bottom: 0.6em;
    letter-spacing: 0.12em;
    word-spacing: 0.2em;
    text-indent: 0em;}
h2 {font-size: 150%; margin-top: 2em; margin-bottom: 1em;}
h3 {font-size: 130%; margin-top: 1em;}
h4 {font-size: 120%; margin-top: 8em;}
h5 {font-size: 110%;}

.no-break {page-break-before: avoid;} /* for epubs */

div.chapter {page-break-before: always; margin-top: 4em;}

hr {width: 80%; margin-top: 2em; margin-bottom: 2em;}

p {text-indent: 1em;
   margin-top: 0.25em;
   margin-bottom: 0.25em; }

p.poem {text-indent: 0%;
        margin-top: 1em;
        margin-bottom: 1em; }

p.stanza {text-indent: 0%;
          margin-top: 0em;
          margin-bottom: 0.6em; }

p.center  {text-align: center;
           text-indent: 0em;
           margin-top: 1em;
           margin-bottom: 1em; }

p.footnote {font-size: 90%;
           text-indent: 0%;
           margin-left: 10%;
           margin-right: 10%;
           margin-top: 1em;
           margin-bottom: 1em; }

sup { vertical-align: top; font-size: 0.6em; }

div.fig { display:block;
          margin:0 auto;
          text-align:center;
          margin-top: 1em;
          margin-bottom: 1em;}

a:link {color:blue; text-decoration:none}
a:visited {color:blue; text-decoration:none}
a:hover {color:red}

</style>

</head>

<body>
<div style='text-align:center'>*** START OF THE PROJECT GUTENBERG EBOOK 74747 ***</div>

<div class="fig" style="width:55%;">
<img src="images/cover.jpg" style="width:100%;" alt="[Illustration]" />
</div>

<h1>VARENS EN MOS</h1>

<h2 class="no-break">door J. R. Kloosterman</h2>

<h4>B<small>ERGUM</small> — T. G. <small>VAN DER</small> M<small>EULEN</small></h4>

<hr />

<div class="chapter">

<h2>INHOUD.</h2>

<table summary="" style="">

<tr>
<td> <a href="#chap01">Mijn lied</a></td>
</tr>

<tr>
<td> <a href="#chap02">Proza en Poëzie</a></td>
</tr>

<tr>
<td> <a href="#chap03">Lof der Schepping  (<i>Voorzang</i>.)</a></td>
</tr>

<tr>
<td> <a href="#chap04">Lof der Schepping</a></td>
</tr>

<tr>
<td> <a href="#chap05">God in de Natuur</a></td>
</tr>

<tr>
<td> <a href="#chap06">Zomernacht</a></td>
</tr>

<tr>
<td> <a href="#chap07">Natuurschoon</a></td>
</tr>

<tr>
<td> <a href="#chap08">Het Woud</a></td>
</tr>

<tr>
<td> <a href="#chap09">Veldzang</a></td>
</tr>

<tr>
<td> <a href="#chap10">Zondagmorgen</a></td>
</tr>

<tr>
<td> <a href="#chap11">Rust en Vrede</a></td>
</tr>

<tr>
<td> <a href="#chap12">De Poëzie der Heide</a></td>
</tr>

<tr>
<td> <a href="#chap13">Terugblik</a></td>
</tr>

<tr>
<td> <a href="#chap14">Natuurbespiegeling</a></td>
</tr>

<tr>
<td> <a href="#chap15">Twee honderd gulden jaarlijks</a></td>
</tr>

<tr>
<td> <a href="#chap16">De Echo der Heide</a></td>
</tr>

<tr>
<td> <a href="#chap17">Begraaf mij in mijn eigen Graf</a></td>
</tr>

<tr>
<td> <a href="#chap18">In ’t zand geschreven</a></td>
</tr>

<tr>
<td> <a href="#chap19">Herinnering</a></td>
</tr>

<tr>
<td> <a href="#chap20">De Hoop</a></td>
</tr>

<tr>
<td> <a href="#chap21">Troost</a></td>
</tr>

<tr>
<td> <a href="#chap22">De Ploeger</a></td>
</tr>

<tr>
<td> <a href="#chap23">Een Zonnetje</a></td>
</tr>

<tr>
<td> <a href="#chap24">Aan Zee</a></td>
</tr>

<tr>
<td> <a href="#chap25">Schipbreuk</a></td>
</tr>

<tr>
<td> <a href="#chap26">Zeeramp der Peasenster en Moddergatster Visschers, 6 Maart 1883</a></td>
</tr>

<tr>
<td> <a href="#chap27">Nood en Hoop</a></td>
</tr>

<tr>
<td> <a href="#chap28">Neem op uw Kruis</a></td>
</tr>

<tr>
<td> <a href="#chap29">Wij zijn op reis</a></td>
</tr>

<tr>
<td> <a href="#chap30">Bij ’t Einde des Jaars</a></td>
</tr>

<tr>
<td> <a href="#chap31">Na dezen</a></td>
</tr>

<tr>
<td> <a href="#chap32">Excelsior</a></td>
</tr>

<tr>
<td> <a href="#chap33">Vertrouwen</a></td>
</tr>

<tr>
<td> <a href="#chap34">Abraham’s Offerande</a></td>
</tr>

<tr>
<td> <a href="#chap35">Aandenken aan mijne dierbare Moeder, overleden 28 Januari 1849</a></td>
</tr>

<tr>
<td> <a href="#chap36">Aandenken aan mijnen dierbaren Vader, overleden 2 October 1879</a></td>
</tr>

<tr>
<td> <a href="#chap37">25 November 1892</a></td>
</tr>

<tr>
<td> <a href="#chap38">Januari</a></td>
</tr>

<tr>
<td> <a href="#chap39">De Eenige Zoon</a></td>
</tr>

<tr>
<td> <a href="#chap40">Geluk</a></td>
</tr>

<tr>
<td> <a href="#chap41">Eenzaamheid</a></td>
</tr>

<tr>
<td> <a href="#chap42">Ik laat de wereld buiten</a></td>
</tr>

<tr>
<td> <a href="#chap43">Mijn Geboorteplaats</a></td>
</tr>

<tr>
<td> <a href="#chap44">De verdwaalde Tourist</a></td>
</tr>

<tr>
<td> <a href="#chap45">Noord-Amerika</a></td>
</tr>

<tr>
<td> <a href="#chap46">Stad en Land</a></td>
</tr>

<tr>
<td> <a href="#chap47">Buweklooster</a></td>
</tr>

<tr>
<td> <a href="#chap48">Het Laagland</a></td>
</tr>

</table>

</div><!--end chapter-->

<div class="chapter">

<h2><a name="chap01"></a>MIJN LIED</h2>

<p class="poem">
Mijn lied is ’t lied van ’t donkre woud,<br/>
    Van ’t statig dennenruischen,<br/>
    Waaronder beekjes bruisen;<br/>
    Waar woudkoors zangers huizen,<br/>
Omlaag in het fluweelen mos, hoog in het golvend hout.
</p>

<p class="stanza">
Mijn lied is ’t lied van ’t vrije veld;<br/>
    Beperkt door grens noch mijlen;<br/>
    Waarboven wolken ijlen,<br/>
    Wier schaduwen soms wijlen,<br/>
Waar eene wolkpartij, het zeilend hulkje vergezelt.
</p>

<p class="stanza">
Mijn lied is ’t lied, dat mij eenmaal,<br/>
    Van mijn geliefde heide—<br/>
    Die kunstelooze weide—<br/>
    De Poëzie mij zeide:<br/>
Van haar bekoorlijkheid mij sprak, in wonderzoete taal.
</p>

<p class="stanza">
Mijn lied is Meimaands avondstond.<br/>
    Wanneer de gouden stralen,<br/>
    Het westen purper malen,<br/>
    Elk ruitje op hoogte, in dalen,<br/>
Van ’t blauw azuur, een gouden ster als avondbode zond.
</p>

<p class="stanza">
Mijn lied is Herfstmaands kleurenschat,<br/>
    Zijn tintenrijkdoms weelde,<br/>
    Die met goudbrons penseelde<br/>
    Den hof; de beuken geelde;<br/>
En ’t al met spinrags kantenweefsel teeder hield omvat.
</p>

<p class="stanza">
Mijn lied is ’t lied van mijn gemoed—<br/>
    Hoe nietig ’t ook moog wezen—<br/>
    Diep uit het hart gerezen;<br/>
    o Blijv’ nog lang na dezen:<br/>
Mijn lust aan u Natuur, in ’s levens voor- en tegenspoed.
</p>

</div><!--end chapter-->

<div class="chapter">

<h2><a name="chap02"></a>Proza en Poëzie</h2>

<p class="poem">
Moet alle Poëzie verdwijnen?<br/>
    En alles afgepast naar maat,<br/>
Van kortsten weg, en rechte lijnen,<br/>
    ’t Al om gewinzucht en om baat?<br/>
Mag niets aan ’t toeval meer gelaten?<br/>
    Daar ’t anders als men dacht, licht ging;<br/>
Moet alles, alles enkel baten,<br/>
    Ten doel slechts van berekening?
</p>

<p class="stanza">
Ach ’s Levens Proza is zoo koud.—<br/>
    Is nimmer opgewekt of blij.<br/>
Mag niet een vlucht, een stapje stout,<br/>
    Omhoog, ter zijde, en uit de rij?
</p>

<p class="stanza">
Mag ’s klaproos rood of ’t held’re blauw<br/>
    Der korenbloemen in de schaâuw,<br/>
Laag en bescheiden niet eens staan,<br/>
    Te midden van het hooge graan?—
</p>

<p class="stanza">
En als gij dan verzadigd zijt<br/>
    Van vrucht en onrust, leed en goud,—<br/>
Van al wat u zoo heeft verblijd,—<br/>
    Van al waar ge anders zoo van houdt,—<br/>
Dan denkt ge ook eens aan ’t heerlijk rood!<br/>
    Dan denkt ge wellicht nog eens gauw,<br/>
Wat schoons de held’re klaproos bood,<br/>
    De ranke korenbloem in ’t blauw!
</p>

</div><!--end chapter-->

<div class="chapter">

<h2><a name="chap03"></a>Lof der Schepping</h2>

<p class="center">
<i>Voorzang</i>.
</p>

<p class="poem">
Wat zijt gij nietig kind der aarde!<br/>
Wat roemt ge op uwer handen werk?<br/>
Wat uw genie, uw geest ook baarde,<br/>
Waar hooge kunstzin zich aan paarde,<br/>
Al droeg ’t onwikk’lings hoogste merk;—<br/>
Wat zijn uw trotsche bouwgewrochten,<br/>
Des kunstzins eenig ideaal?<br/>
Roem hen, die ze ooit aanschouwen mochten,<br/>
Gij, die ze hier en elders zochten:<br/>
’t Zij ’t Vaticaan, ’t Escuriaal,<br/>
Sint Pieter, Straatsburgs, Keulens kerken,<br/>
Sint Paul of Boroboedors pracht,<br/>
Of Pyramidens reuzenwerken,<br/>
Waarin de geest op kunst’naars vlerken<br/>
Zijn ideaal in vormen bracht!<br/>
De schim der Angelo’s ruischt zwevend,<br/>
Bij die der Wrens, der Steinbachs voort;<br/>
Blijft in hun grootsche werken levend,<br/>
En werd daarin tot levend woord.—<br/>
Ziet hoe die hooge zuilen rijzen,<br/>
Van de aard, steeds hooger, naar omhoog!<br/>
Ziet! hoe zij als ten hemel wijzen,<br/>
Langs halflicht heen, ten hoogsten boog;—<br/>
Hoort! hoe de stomme steenen spreken,<br/>
Alom, in ’t heerlijk bouwgevaart’,<br/>
Waar ieders oog verbaasd op staart;—<br/>
Maar wat is alles vergeleken,<br/>
Bij ’s Hoogsten werken van Hem zelf,—<br/>
Die ’t schitt’rend, vonk’lend stergewelf,<br/>
Heel de aardbol eenmaal overspande,<br/>
Tot tempelboog der lustwarande,<br/>
Die groene, bloeiende aarde heet!<br/>
Gij riept o Heer eens de elementen!<br/>
Zij sierden de aard’ met heerlijk kleed,<br/>
Van bloemen en van loovertenten,<br/>
Zoo weidsch, zoo hoog, zoo trotsch, zoo breed.<br/>
Hier rijst het oerwoud voor onze oogen,<br/>
Gevormd tot trotsche tempelbogen,<br/>
Waar ’s zonlichts stralen, nauw vermogen,<br/>
De onmeet’bre koepels in ’t gezicht<br/>
Te brengen, door het weif’lend licht.—<br/>
Ginds ruischen Mamre’s reuzeneiken,<br/>
Wier jaren over eeuwen reiken,<br/>
Dáár Ced’ren op den Libanon;<br/>
En bloeit op heuv’len en in dalen,<br/>
Waar slechts de blikken henen dwalen,<br/>
’t Gebloemt bij ’t vuur der zomerzon.—
</p>

</div><!--end chapter-->

<div class="chapter">

<h2><a name="chap04"></a>LOF DER SCHEPPING</h2>

<p class="poem">
Ja gij zijt eenig schoon Natuur!<br/>
    Wanneer op Avasaxa’s transen,<br/>
    Te middernacht de stralen glanzen,<br/>
Der middernachtzon in dat uur,<br/>
    Als Noordkaap zich in purper baadt;<br/>
Als IJszee’s kille golven dansen,<br/>
    In avondrood en dageraad,<br/>
Op ’t zelfde uur; als gouden kransen,<br/>
Zich hechten op het ijsgebergt’,<br/>
Welks hoofd de zomerwarmte tergt,<br/>
Ten trots der wekenlange dagen;—<br/>
Hier zou men zich af mogen vragen,<br/>
Is zulk een nacht wel minder schoon?<br/>
Dan wanneer Mei zijn bloemenkroon,<br/>
In veld en bosch en hof doet geuren?—<br/>
Of als een herfstdag zijne kleuren,<br/>
    In mengeling, van bruin en goud,<br/>
    Doet blinken over ’t eikenwoud?—<br/>
Is ’t niet, daar in het zwijgend Noorden—<br/>
    Bij middernachtzonlicht beschouwd—<br/>
Een lied, een hymne, zonder woorden?
</p>

<p class="stanza">
Ja dat verkondigt U o Heer!<br/>
    Gij riept de zon en het werd Lente;<br/>
’t Werd Zomer; zij ging niet meer nêer,<br/>
    Beneden in haar watertente;<br/>
En langer, langer, toeft zij steeds,<br/>
    Tot ze eindelijk, bij korter dralen,<br/>
Niet meer zich toont, en de IJszee reeds<br/>
    Zich sluit, ’t Blijft nacht. Daar stralen,<br/>
Laag uit het donk’re Noorden op,<br/>
De bundels licht naar ’s hemels top,<br/>
Van uit een vuurgloed aan de kimmen;<br/>
De hooge sneeuwgebergten glimmen,<br/>
Waarvan de zachte stralengloed,<br/>
Heel ’t zwijgend landschap schitt’ren doet;<br/>
’t Ontplooit zich als tot bundels pijlen;<br/>
Van ’t Westen en van ’t Oosten ijlen,<br/>
Dáár garven vuur, dáár wolken licht,<br/>
Waarvoor der starren schitt’ren zwicht.<br/>
’t Is, of van duizend regenbogen,—<br/>
Door een magneet als voortbewogen,—<br/>
Het fonkelende kleurenschoon.<br/>
Zich vormt, zich opbouwt tot een kroon.<br/>
En rust’loos vloeit van alle kanten,—<br/>
Van hyacint, van diamanten,<br/>
En van saffier en van smaragd,<br/>
De mengelende kleurenpracht—<br/>
Zich tot een koepeldak opbouwend,<br/>
In ’t Zenith hare glans ontvouwend,—<br/>
Een heerlijk, eenig schoon geheel!<br/>
Wat goddelijk natuurtaf’reel!<br/>
De mensch staat stom, staat opgetogen,<br/>
Gods heerlijkheid gaat voor zijne oogen,<br/>
Aan zijn verbaasden blik voorbij,<br/>
En thans aanbidt, bewondert hij!
</p>

<p class="stanza">
Hij huivert niet, gelijk voor dezen,<br/>
Met schrikkelijken angst en vreezen;<br/>
Hij ziet, wanneer daar straal bij straal,<br/>
Naar boven schiet, geen vlammend staal;<br/>
Hij ziet daar in de gouden kleuren,—<br/>
Met rozeroode tint doorgloeid,—<br/>
Die statig zich ten hemel beuren,—<br/>
Wier gloed verschijnt, wier gloed vervloeit—<br/>
Geen vuur, geen bloed, geen scherpe dolken,<br/>
Daar in die kleur’ge wolkenschicht,<br/>
Die helderder dan and’ren licht;<br/>
Geen rookkolommen in die wolken,<br/>
Als krijgden boven daar de volken,<br/>
Voor heel des werelds aangezicht.<br/>
Het zijn geen legers, geene benden,<br/>
Die heden keeren, straks weer wenden,<br/>
Of die hun vuur’ge paarden menden,<br/>
Als een verwoede legerschaar,—<br/>
Die zuilen, bundels, koepels, daar.—<br/>
Geen visioenen, geen gezichten,<br/>
Die dreigend zich naar de aarde richten,<br/>
En bloedig over de aarde lichten,<br/>
Langs de gekleurde hemelzee,<br/>
Als boden van een naam’loos wee,<br/>
Die heel het menschdom met hun plagen,<br/>
Schrik en ontzetting straks aanjagen,<br/>
Of pest in hunne vaandels dragen,<br/>
’t Bericht van oorlog deelen meê!—
</p>

<p class="stanza">
Ligt nog »’t van waar,» steeds in het duister,<br/>
Brak niet de wetenschap de kluister,<br/>
Van »’t hoe»: des Scheppers pracht en luister,<br/>
Blinkt eenig, ongeëvenaard,<br/>
Als ’t poollicht langs den Hemel vaart.
</p>

<p class="stanza">
Hoe groot zijn uwe werken Heer!<br/>
Zij galmen ’t uit; geeft, geeft Hem de eer,<br/>
Van af het kale en ijzig Noorden,<br/>
Tot aan de zegenrijke boorden,<br/>
Van ’s werelds bloemrijk paradijs;<br/>
Hem juicht het toe, Hem steeds ten prijs!<br/>
Naar ’t zuiderstrand, van ’t eeuwig ijs,<br/>
In duizenden van lofaccoorden,<br/>
Wier lied ten hoogen hemel ruischt!<br/>
’t Zij, waar aan welige oosterstranden,—<br/>
Dier paradijsachtige landen,<br/>
Bij ’t heete middagzonnebranden,<br/>
In palmenkronen ’t koeltje huist!<br/>
Dat enkel dáár nog droomend suist!<br/>
Of waar van onbewolkte transen,<br/>
Loodrecht de zonnestralen glanzen,<br/>
Op Baöbabs gewelfde kruin,—<br/>
Een wolk van groen, een mollig duin,—<br/>
De schoonste trots dier Zuidertuin.—<br/>
U prijst de stemme van die wouden,—<br/>
Die zich, U Heer, daar temp’len bouwden,<br/>
Zooals geen oogen meer aanschouwden!—<br/>
U! noemt ze als op de aâm van de orkaan,<br/>
Eensklaps beginnen aan te slaan,<br/>
De Eölusharpen, forsch bewogen,<br/>
Langs Teifoens vreeselijke baan,—<br/>
Als ’t dreunt en davert door den hoogen,<br/>
Wijl ’t bliksemlicht verblindt straks de oogen,—<br/>
En bij die grootsche melodie,<br/>
De diepe bas der harmonie,—<br/>
Uit duizenden bazuinenmonden,<br/>
Onmiddellijk als van nabij,<br/>
Van achter, onder, van ter zij,<br/>
Als tot een vrees’lijk koor verbonden—<br/>
Rolt, wentelt, in die bange stonden,—<br/>
Terwijl met vreeselijken knal,<br/>
Der wouden reuzen, in hun val,—<br/>
Al stonden zij ook eeuwen pal,—<br/>
Geheele rijen, honderdtallen,<br/>
Als stengels riet, ter neder vallen,<br/>
Bij ’t splijten, kneuzen, daav’ren, schallen,<br/>
Terwijl hun kruin zich boog ter aard’—<br/>
En door die breede top bezwaard—<br/>
’t Al dreunende ten bodem vaart.
</p>

<p class="stanza">
    En eind’lijk heeft der winden stoet,<br/>
    Ten lange lest weer uitgewoed;<br/>
De laatste wolken vliên als schimmen,<br/>
In rag en weefsel, naar de kimmen;<br/>
    En rein, als smetteloos kristal,—<br/>
Waarin der sterren vlammen glimmen,—<br/>
    Ligt nu het zeevlak. ’t Grootsch heelal,<br/>
Daarboven is een zee van luister,—<br/>
    Waardoor des Melkwegs pad van licht,<br/>
Hel schitt’rend over ’s aard’rijks duister,<br/>
    Den blik verbaasd naar boven richt,—<br/>
Wijl ’t Zuiderkruis als sterrenkroon,<br/>
Zijn heerlijkheid ginds spreidt ten toon.
</p>

<p class="stanza">
Ook in den stormwind waart gij Heere!<br/>
Hij was Uw dienaar, U ter eere,<br/>
    Verkondigde hij Uwe macht;<br/>
Hij droeg Uw orders op zijn vlerken,<br/>
Hij predikte U in Uwe werken,<br/>
    Hij predikte Uwer werken kracht.—<br/>
En in der Palmen hooge twijgen,—<br/>
Nu er alle and’re tonen zwijgen,—<br/>
    Gaat Gij voorbij, Heer der natuur!<br/>
In ’t zachte ruischen van die palmen,<br/>
Is of het lief’lijk ruischt van Psalmen,<br/>
    In Tropens middernacht’lijk uur.—
</p>

<p class="stanza">
    De pracht der Leliën is de Uwe,<br/>
Heer, Gij, Die ze in hun reinheid schiept,<br/>
    Nadat het Noorden zwijgt van ’t ruwe,<br/>
    Het Zuiden ze oproept in het luwe,—<br/>
Heer! Gij zijt het, die hen weêr riept,—<br/>
    Opdat het strekk’ U Heer! ten prijze,<br/>
Opdat het Uwen lof vermeld’!—<br/>
    Hun heerlijkheid, den Koning-Wijze,<br/>
Van Isrel, in de schaduw stelt.—<br/>
    Neen! al de glans der vorstenkronen,<br/>
De luister, macht en majesteit,<br/>
    Die uitgaat van der macht’gen tronen,<br/>
Is naast uw werk, Heer! ijdelheid!<br/>
Wat kan de schoonheid evenaren,<br/>
    Van wat Gij schiept, God der Natuur?<br/>
    Dat heugt van langer levensduur,<br/>
Als toen nog de eerste scheps’len waren,—<br/>
Waar ’t grootsche aan schoonheid zich komt paren:<br/>
    Wien grijpt het niet, met heilig vuur,<br/>
Wien grijpt het niet bij Staffa’s zuilen,<br/>
    In ’t wonder »Fingalsgrot», gebaard,—<br/>
    Bewond’rend aan, waar zij geschaard,<br/>
    Als eerstgeboor’nen dezer aard’,<br/>
Eens opgerezen uit de kuilen,<br/>
Des oceaans, bij stormwinds huilen,—<br/>
Als met hunne evenknie gepaard,—<br/>
    Die Reuzendam, wiens reeks van wond’ren,<br/>
Des Scheppers grootheid luid verkondt,<br/>
Nog onvergank’lijk sinds die stond,—<br/>
    Hoe ook de orkanen hem steeds plond’ren,—<br/>
    Toen hij omhoog rees onder ’t dond’ren,<br/>
Der wording van het wereldrond.—
</p>

<p class="stanza">
    Wie bouwde in ’s aardrijks ingewanden,<br/>
Die schitterende zalen op?<br/>
    Waar dropsteen als met toov’naarshanden,<br/>
    Gewelf en boog en zilv’ren wanden,<br/>
Optrokken tot des tempels top?<br/>
    En wie groepeerde en stalacmiten,<br/>
    Bevallig hier, en stalactiten,<br/>
Weer ginder? tot een vingerschaar,<br/>
    Heenwijzend, naar beneên, naar boven,<br/>
    Om ’s Scheppers luister ook te loven,<br/>
In ’t ingewand des aardrijks, daar;<br/>
    Of tot een orgel, dat reusachtig,<br/>
    Op de achtergrond verrijst, en krachtig,<br/>
Van achter steunsel en pilaar<br/>
    Zich opbouwde, edel, grootsch en machtig;<br/>
Terwijl ’t al gloeit van diamant,<br/>
    Van al de luister der juweelen,<br/>
Omhoog, omlaag, naar allen kant,<br/>
    Waar zij in duizend prisma’s spelen,<br/>
    Zich samenbinden, zich verdeelen;<br/>
Als sterren flonk’ren, of als zon,<br/>
Als aller stralen kleurenbron,—<br/>
    In duizenden van regenbogen,<br/>
    De blikken houden opgetogen,<br/>
Door nooit geziene wonderpracht,—<br/>
In ’s aardrijks diepe zwarte nacht.<br/>
    Wie denkt aan Biels- en Baumans holen,<br/>
    Niet! waar hun schoon, zoo lang verholen,<br/>
Door toeval werd aan ’t licht gebracht!<br/>
    Of waar het schoonste der gordijnen,<br/>
    Waarin des dropsteens paarlen schijnen,<br/>
Van de Adelsberger toovergrot,<br/>
Met kunst van menschenhanden spot?
</p>

<p class="stanza">
    Mississipi, »der stroomen vader»,<br/>
    Wie, wie ontsloot eenmaal uwe ader?<br/>
Die als »Geweldige» ten lest’,<br/>
    Waar gij allengs de zee treedt nader,—<br/>
Als Opperstroom van »’t verre West»—<br/>
    Een reuzenslang wel der Prairieën,—<br/>
    Daar gij tot ééne bond van drieën,—<br/>
Missouri en Ohio prest,<br/>
    Met Legio’s, waar één, wiens wellen,—<br/>
In ’t schoonst natuurpark zijn geplant,<br/>
    U, Vader komt in de armen snellen,<br/>
    Om u al ’t heerlijks te vertellen,<br/>
Van Jellowstones wonderland,—<br/>
    Of in wier bruisen wij nog wanen,<br/>
    Een strijdmarsch wel van Indianen,<br/>
Een Sage of eene oorlogskreet,<br/>
    Of misschien Long-fellows akkoorden,<br/>
    Langs met Prairie omzoomde boorden—<br/>
Te kunnen onderscheiden. Breed,<br/>
Met koninklijken zwier en luister,<br/>
Stroomt gij, getoomd door boei, noch kluister,—<br/>
Door zonnige Prairie, door ’t duister,<br/>
    Van ’t ongerepte maagd’lijk woud,—<br/>
Wiens vorstelijke broeder, ginder,<br/>
    De zon voorbij, U even stout,<br/>
En even grootsch en schoon niet minder,—<br/>
    Op ’t Westhalfrond gezelschap houdt.—<br/>
Wijl aan den uitgang van de »Meren,»<br/>
    Wat »Meren?» Zeëen! waar de naam,<br/>
    Sint Laurent, allen oproept, saâm,<br/>
Om allen zich naar hem te keeren;<br/>
    Om op te bouwen, allen, al,<br/>
    Een Niagara’s waterval:<br/>
Opdat het »Waterwonder» rijze!<br/>
Opdat de waterdroppel prijze<br/>
Hem! de Almacht! Die op deze wijze,<br/>
    Zijn wond’ren werkt. Die, drop bij drop,<br/>
Miljoenen maal, miljoenen malen,<br/>
    Maal millioenen, stapelt op,<br/>
Van rots tot rots, tot bergen, dalen;—<br/>
    Zijn schuim en neev’len, saam vergaard<br/>
Tot wolken; middlerwijl de waat’ren,<br/>
Onafgebroken, dondren, schaat’ren<br/>
    En nederstorten, zoodat de aard’,<br/>
    Als ware ’t door dien val vervaard,—<br/>
In hare voegen staat te beven!<br/>
Terwijl zich regenbogen weven,<br/>
Op ’t rookend schuim, omhoog gedreven,<br/>
    Als eerepoorten daar omhoog,<br/>
Hem opgericht, Wiens werk zijn schoonheid,<br/>
Voor ’s menschen oogen zich ten toon spreidt.—
</p>

<p class="stanza">
    Gij zijt het Heer! die langs zijn boorden<br/>
Den Nijl doet »wand’len,» uit het Zuid,—<br/>
Waar niemand nog »’t van waar» ontsluit,<br/>
    Steeds uit die geheimzinnige oorden,<br/>
    Met staat’gen loop, naar ’t verre Noorden.—<br/>
Gij zijt het, Die Zambesie’s val,<br/>
Wiens »Rook raast hier,» doet brullend dond’ren,<br/>
Geperst in zijnen rotsenwal,<br/>
Die ons Natuur in hare wond’ren,<br/>
    Als de openbaring van Gods macht,<br/>
    Dus doet aanschouwen in haar pracht.—
</p>

<p class="stanza">
    Gij wandelt over de Andesketen;<br/>
Op Chimborasso drukt Gij Heer!<br/>
Uw voet, als scheps’len God, ter neêr,<br/>
    Waar winter is ten troon gezeten;<br/>
Waar Cotopaxi’s vuurhaard brandt.—<br/>
Uw oog reikt tot zijn ingewand:<br/>
    En Himalaya’s reuzenbergen,<br/>
»Sneeuwwoning» zoomen de overkant,<br/>
    Der stille Zuidzee. Wijl zij tergen,<br/>
    De wolkenlegers, en hen vergen,<br/>
De schatting van hun kost’lijk nat:<br/>
Den rijkdom hunner regenschat.—<br/>
Mount-Everest, gij! die van de aarde,—<br/>
Die ’t eerst uit haren schoot u baarde,<br/>
Doorluchtige! als bergen Hoogst’!—<br/>
Den lof van de bewond’ring oogst,—<br/>
Ook u mijn groet, als bergenkoning!<br/>
In uwe vlekk’loos reine woning,<br/>
Met uwe gletscherpracht tot kroning,<br/>
Uw schoud’ren onder hermelijn!<br/>
Gij deed hem rijzen, deed hem worden,<br/>
Uw machtwoord Heer, Gij riept hem op!<br/>
Uit de afgrond, tot zijn hoogsten top;<br/>
Gij deedt met sneeuw zijn lend’nen gorden,<br/>
En vormdet sneeuw- en regendrop,<br/>
Tot gletschers, die als lichtgewaden,<br/>
In ’t avondzonnelicht zich baden,<br/>
Als »Alpengloeiën» ’t menschelijk oog,<br/>
Bewonderend trekt naar omhoog!
</p>

<p class="stanza">
    Hebt gij misschien ooit in uw leven,<br/>
    Gevoeld dat vreemd, dat trillend beven,<br/>
Beangstigend, aan uwen voet?<br/>
    Alsof de grond schijnt weg te zweven;<br/>
Een onderaardsche kracht hem doet,<br/>
    Op licht bewogen baren schomm’len,<br/>
    Waartusschen verre donders romm’len,—<br/>
Terwijl Natuur in diepe rust,<br/>
    Als ware het, schijnt weg te domm’len;<br/>
Zij, schijnbaar zich, het onbewust,<br/>
Hoe ’t kookt, hoe ’t borrelt, ziedt, hoe ’t brandt,<br/>
Diep in des aard’rijks ingewand.
</p>

<p class="stanza">
    Hebt gij ooit de aard’ zien golven, zwoegen?<br/>
Als onder naam’loos barenswee<br/>
    Zich rekken, krimpen, splijten, ploegen,<br/>
    Als scheurde de aard uit hare voegen,<br/>
Bij ’t dond’rend kraken, als in twee?—<br/>
’t Beeld van een fel bewogen zee!—<br/>
    Zaagt gij de bergen ooit verwrikken?<br/>
    Als ’t ware elkander tegenknikken,<br/>
Hun hoofden neigen tot elkaar?<br/>
    Hun kraters oop’nen, met een knal,<br/>
    Die davert over berg en dal,<br/>
    Met de echo als bazuingeschal,—<br/>
Wijl tot de verst gelegen plaatsen,—<br/>
En lucht en aard ’t elkaar toekaatsen!
</p>

<p class="stanza">
    Bemerktet gij dat sterker woelen?<br/>
    Wat was ’t, den eersten schok te voelen<br/>
Die sidderend door de aarde schoot?<br/>
    En rookkolom, bij rookkolommen,<br/>
    Uit ’s aardrijks schoot omhoog geklommen,<br/>
Diepzwart den hemel overgoot!<br/>
    Terwijl ’t steeds meer en zwarter rookte,<br/>
    En lava’s gloed, die binnen kookte,<br/>
    Op ’t wolkenzwart dier rookwolk spookte,<br/>
In zwavelgeel en bloedig rood!<br/>
    Die Hieroglyphen op hen teekent,<br/>
    Met vuurtong, vlam; wijl bliksems, brekend’,<br/>
Uit zwang’ren zwarten wolkenschoot,—<br/>
Er tusschen schrijven: Wee en dood!<br/>
    En uit de diepste bergravijnen,<br/>
    Des afgronds van de lavamijnen,<br/>
Naar rechts, naar links, het kokend vuur<br/>
Zich wentelt over ’s kraters muur.
</p>

<p class="stanza">
    Hebt gij ’t aanschouwd, hoe spleet bij spleten,<br/>
    In de aard gescheurd, hoe reet bij reten,<br/>
Eensklaps tot zwarten afgrond wordt?<br/>
Waarin paleis en hut zich stort;<br/>
Waar ’t heerlijkst landschap nog voor kort,<br/>
    Zich tooide met des Zomers luister;<br/>
    Waarover thans, om middag, ’t duister,<br/>
Bij asch- en puimsteenregen trekt,—<br/>
Dat dra als lijkkleed ’t leven dekt?—<br/>
    Dit slechts als voorspel. Als de klokken<br/>
    Van stad en dorp, bij ’t vreess’lijk schokken,<br/>
Door ’t »heen en weêr» van zelf geluid,—<br/>
(Dat ’s levens doodsnik galmend uit,—)<br/>
    De grond eensklaps vaneen getrokken,—<br/>
Zich opent, onder bosch en veld,—<br/>
    Vaneen scheurt, onder dorp en steden,—<br/>
    Met al wat ademde op dat heden,—<br/>
Doet zinken als welkome buit,<br/>
    In zijn wijd opgesperde muilen,<br/>
    Terwijl steeds de elementen huilen,<br/>
(Niet meer als ware het gestuit,)—<br/>
    Bij ’t dalen in des afgronds kuilen;—<br/>
Die zich nu weder eensklaps sluit.
</p>

<p class="stanza">
Wat is van straks nog, waar ’t gebleven?<br/>
Het heerlijk landschap, zoo vol leven,<br/>
Dat gisteren, neen, nog zooeven,<br/>
    In ’t midden zijne trotsche stad,<br/>
    Als zijnen roem en trots bezat?<br/>
Masoleum, Triomfboog, wondren<br/>
Der wereld, temp’len, hoe vermaard!—<br/>
Een trilling slechts trok hen naar ond’ren;<br/>
    Een graf in ’s aardrijks ingewanden,<br/>
    Waaruit nog vlammen lekken, branden,<br/>
Omsluit het al, wat leven had,<br/>
In veld en hut, paleis en stad.—
</p>

<p class="stanza">
Pompeji’s noodlot rijst voor de oogen;<br/>
    Voor de oogen, als in vreess’lijk woord:<br/>
    Vergaan, vernietigd, ’t prachtig oord!<br/>
Diep wordt het hart er door bewogen:<br/>
    Begraven, levend, alles, al,<br/>
    In naamloos onbekend getal.—<br/>
Maar boven daalt reeds van den Hoogen,<br/>
    Door asch- en rookwolk, zachtkens weêr,<br/>
    Bemoedigend een straal ter neer:<br/>
Een blik van Hem, Die dood en leven<br/>
    In zijne hand houdt; Hij Wiens macht,<br/>
    Der elementen woede en kracht,<br/>
Thans weder heeft teruggedreven,<br/>
    En ’t al tot rust heraad’men doet.—<br/>
Ja wat verand’re wat verkeere,<br/>
Toch de Alpha en Omega, Heere!<br/>
    Blijft Gij, al werd de Hemel bloed.—
</p>

</div><!--end chapter-->

<div class="chapter">

<h2><a name="chap05"></a>GOD IN DE NATUUR</h2>

<p class="poem">
Natuur! waar ik,<br/>
Een oogenblik,<br/>
    Uw schoonheid merk,<br/>
    Is ’t of op ’t werk,—<br/>
Van ’s Bouwheers stift,<br/>
Met vlammend schrift,—<br/>
Staat ingegrift:—<br/>
    (En telkens weer,—)<br/>
    Groot is de Heer!—
</p>

<p class="stanza">
Ja! daar is ’t grootsch,<br/>
Dat beeld des doods,<br/>
    Als heel Natuur,<br/>
    Bij winteruur,<br/>
In ’t sneeuwkleed troont;<br/>
Als ’t woud, gekroond,<br/>
Met dons, zich toont;<br/>
    Waar ’t morgenrood,<br/>
    Goud overgoot.
</p>

<p class="stanza">
Hoor ’t eikenwoud!—<br/>
De stormwind houdt,<br/>
    Zijn intocht daar!—<br/>
    Hoe diep en zwaar,<br/>
’t Daar steunt, en zucht;<br/>
Hoe ’t door de lucht,<br/>
Van wolken vlucht!<br/>
    Wat grootsch geheel,<br/>
    Wat tafereel!
</p>

<p class="stanza">
Daar grijpt het aan,<br/>
Waar langs hun’ baan,—<br/>
    Van het heelal—<br/>
    ’t Onnoem’lijk tal,<br/>
Der sterren, hel,<br/>
Op ’t Hoogst Bevel,<br/>
Zich went’len, snel—<br/>
    Langs ’s Hemels trans,<br/>
    Vol gloed en glans.—
</p>

<p class="stanza">
De hemelzee,<br/>
Ligt thans, in steê,<br/>
    Van lieflijk blauw,<br/>
    In duist’re schâuw.—<br/>
Een wolkenstoet,<br/>
Met zwavelgloed,<br/>
Zich zoomend, spoedt,<br/>
    Verschrikk’lijk schoon,<br/>
    Ten hemeltroon.
</p>

<p class="stanza">
Nog roert zich niets;<br/>
Maar toch een iets,<br/>
    Zoo onbestemd,<br/>
    Dat zoo beklemt,<br/>
Ligt in dit uur;—<br/>
Daar valt het vuur....<br/>
En na geen duur,<br/>
    Dreunt grootsch, met klem,<br/>
    Gods donderstem.
</p>

<p class="stanza">
Ja, dat ontzet!<br/>
Ja, dat verplet!<br/>
    ’t Is of God zelf,—<br/>
    Van ’t luchtgewelf,<br/>
Als eens, weleer,<br/>
Naar Horeb neêr,<br/>
Als scheps’len Heer—<br/>
    Wijl ’t dreunt en straalt,—<br/>
    Ter nederdaalt.
</p>

<p class="stanza">
Daar is het zoet,<br/>
Voor ’t vol gemoed,<br/>
    Waar ’t graanveld suist;<br/>
    Waar ’t beekje ruischt;<br/>
Waar ’t donzig mos,<br/>
Van ’t koele bosch,<br/>
In zomerdos,<br/>
    Bij ’t avondrood,<br/>
    Den wand’laar noodt.
</p>

<p class="stanza">
O Daar is ’t schoon,<br/>
Nu de orgeltoon,<br/>
    Van ’t eenzaam woud,—<br/>
    Vol groen en goud,<br/>
Vol zacht verguld,<br/>
In licht gehuld,—<br/>
Het hart vervult:<br/>
    Gij ook een galm!<br/>
    Mijn ziel, een Psalm!
</p>

<p class="stanza">
O Zing nog lang,<br/>
Voor mij uw zang,<br/>
    Gij zangrendrom,<br/>
    Door ’t schoon rondom!—<br/>
Waar’ ’t dat geen lof,<br/>
Mijn zang meer trof,<br/>
Zing dan mijn stof,<br/>
    In stilte en rust,<br/>
    Uw liefde en lust.
</p>

<p class="stanza">
Zoek dan waar ’t mos,<br/>
In groenen dos,<br/>
    Mijn graf bedekt,—<br/>
    Tot lijkkleed strekt.—<br/>
O ik, ik weet,<br/>
Dat gij in leed,<br/>
Noch smart vergeet:<br/>
    Zing dan mijn stof,<br/>
    Mijn Vaders lof!
</p>

</div><!--end chapter-->

<div class="chapter">

<h2><a name="chap06"></a>Zomernacht</h2>

<p class="poem">
’t Is nacht, maar welk een nacht!<br/>
    De droom eens dags, en de echo van het leven,<br/>
    Dat weggestorven is, en zacht schijnt voort te zweven,<br/>
En zich heeft opgelost in maneschijn en sterrenpracht.
</p>

<p class="stanza">
O heerlijk beeld van kalmte, stilte en rust!<br/>
    De voorhang van ’t onzichtbre, van den hemel,<br/>
    Is voor een wijl thans opgelicht; het aardsch gewemel,<br/>
Verstomt, verzinkt in ’t niet, wordt thans in diepen slaap gesust.
</p>

<p class="stanza">
’t Is of de Heer, de Schepper heden zelf,<br/>
    Langs myriaden werelden, langs zonnen,<br/>
    Den grooten wandeltocht naar de aarde heeft begonnen,<br/>
Langs zeëen licht, van af het hooge flikk’rend stergewelf.
</p>

<p class="stanza">
Een voorgevoel er van, had wel Natuur:<br/>
    Nu zelf de Oneindige ter nederdaalde;<br/>
    Thans in dit plechtig uur, waarbij geen uur ooit haalde,<br/>
Als ware het een bid- of dankstond in dit uur.
</p>

</div><!--end chapter-->

<div class="chapter">

<h2><a name="chap07"></a>NATUURSCHOON</h2>

<p class="poem">
Ik heb uw heerlijkheid aanschouwd,<br/>
    Uw luister, uwe pracht Natuur!<br/>
    Bij morgenstond, in ’t avonduur.<br/>
Uw wolken, stralende van goud.
</p>

<p class="stanza">
En purper, ’t luchtruim door gestrooid,<br/>
    Waarmeê een gansche wolkenschaar,<br/>
    Eensklaps zich tooide, hier en daar.<br/>
Met liefelijker kleuren nooit!
</p>

<p class="stanza">
Ik zag dat al bij lentepracht;<br/>
    Ik hoorde ’t namelooze schoon,<br/>
    Der een’ge nachtegalen toon,<br/>
Bij maneschijn in Meischen nacht.
</p>

<p class="stanza">
Ik zag Orions stralenschicht<br/>
    Rondom de Poolster, ’t al in vuur,<br/>
    Bij zwijgend middernachtlijk uur:<br/>
Het heerlijk prachtig Noorderlicht.
</p>

<p class="stanza">
O, ’t wekt verlangen naar Hem heen,<br/>
    Die, van het hemelsch Paradijs,—<br/>
    Zijn Naam ter eer, tot lof en prijs,—<br/>
Een toon, een straal zond naar beneên!
</p>

</div><!--end chapter-->

<div class="chapter">

<h2><a name="chap08"></a>HET WOUD</h2>

<p class="poem">
Wie mint het heerlijk statig woud,—<br/>
    Het rijzig woud, het groene bosch,—<br/>
Zijn grootsche koepel, hoog en stout,—<br/>
    Omlaag het weeke zwellend mos,—<br/>
Van rondom, ’t juichend vogellied,<br/>
In al die duizend wijzen, niet!
</p>

<p class="stanza">
O bloeiend takje, lisp’lend blad!<br/>
    O zwellend knopje, rozerood!<br/>
In windselen van groen gevat,<br/>
    Door de eerste morgenstraal genood!—<br/>
Wat spreidt ge uw stille pracht ten toon,<br/>
Wat zijt gij eenig, heerlijk schoon!
</p>

</div><!--end chapter-->

<div class="chapter">

<h2><a name="chap09"></a>VeldZang</h2>

<p class="poem">
Ik zing met u o Leeuwerik!<br/>
    O leeuwrikje in de lucht!<br/>
Ik volg op ’t zelfde oogenblik,—<br/>
    Als ge opstijgt, met een zucht—<br/>
Uw lied, uw snelle vleugelslag,<br/>
Den eersten heldren lentedag!
</p>

<p class="stanza">
Gij predikt mij met zoeten zang,<br/>
    Hoog uit der wolken baan;<br/>
Wenkt naar omhoog, met luiden drang,<br/>
    Trekt mij van de aard naar boven aan;<br/>
Voorspelt hoe ’t namaals eens zal zijn:<br/>
’t Opstandingsfeest vol zonneschijn!
</p>

</div><!--end chapter-->

<div class="chapter">

<h2><a name="chap10"></a>Zondagmorgen</h2>

<p class="poem">
    Nu is het rondom Sabbathsrust:<br/>
    Natuur, al waar’ zij zich ’t bewust,<br/>
Staat daar in gouden feestkleedij,<br/>
Thans van zesdaagschen arbeid vrij.
</p>

<p class="stanza">
    Ja! men gevoelt meer dan men ’t ziet:<br/>
    ’t Is of een lisp’lend Zondagslied,—<br/>
Dat hoog uit gouden wolken ruischt,—<br/>
De stem van ’t woud en velden kruist.
</p>

<p class="stanza">
    Het is een reine melodie,<br/>
    Die vol der schoonste harmonie,<br/>
Zich oplost, lieflijk samensmelt,<br/>
In ’t lied van ’t luchtruim en van ’t veld.
</p>

<p class="stanza">
    Het is of de omtrek zich vergroot,<br/>
    Voor klokke’s toon, die kerkwaarts noodt:<br/>
Opdat, zoo verre moog’lijk, ’t klinkt,<br/>
En tot de verste verte, dringt.
</p>

<p class="stanza">
    En van rondomme roepen luid:<br/>
    Van Oost en West, van Noord en Zuid—<br/>
Als werden zij het maar niet moe,—<br/>
Elkaâr: »’t is Sabbathmorgen» toe!
</p>

</div><!--end chapter-->

<div class="chapter">

<h2><a name="chap11"></a>RUST EN VREDE</h2>

<p class="poem">
Wat wilt gij meer dan rust en vrede,<br/>
    Op ’s levens zwaren wandeltocht?<br/>
    Waarnaar gejaagd, hoe ver gezocht!<br/>
Wat hebt gij toch voor grooter bede,<br/>
Dan rust en vrede?
</p>

</div><!--end chapter-->

<div class="chapter">

<h2><a name="chap12"></a>DE POËZIE DER HEIDE</h2>

<p class="poem">
’k Houd van de grootsche ruime heide,<br/>
Waar de aarde en waar de hemel, beide,<br/>
    Tot één versmelten in ’t verschiet;<br/>
Waar in het spel der wolkentroepen,<br/>
De Phantasie er bergengroepen,<br/>
    Een Alpenwereld zeilen ziet.<br/>
Waar sneeuw- en gletschervelden gloeien;<br/>
Hun kleuren in elkaâr vervloeien.—<br/>
    Nog hooger waar het hermelijn<br/>
Des winters, weidsch die bergen zoomen;<br/>
Waartusschen stille dalen droomen,<br/>
    Wijl blinken zij in zonneschijn.
</p>

<p class="stanza">
Lief blijft mij de onbeperkte heide!<br/>
Die ongerept, als purpren weide,<br/>
    Zich breed ontrolt, voor ’s wandlaars oog;<br/>
Wier bloempjes zachtrood de omtrek kleurend,<br/>
Die hangende aan hun boompjes, beurend<br/>
    Zich opwaarts, nedrig naar omhoog;<br/>
Ontelbaar wel naar tal of cijfer;<br/>
Maar waarom met niet minder ijver,<br/>
    De bijtjes voor hun koningrijk,—<br/>
Steeds zwoegen alle zomerdagen:<br/>
Hun schat naar verre korven dragen,<br/>
    Waarvan het zoet gewicht geeft blijk.
</p>

<p class="stanza">
Ik min zoo de onafzienbre heide,<br/>
Waar mij Fata-Morgana beidde,<br/>
    In hare stille wonderpracht;<br/>
Waar ’t landschap uit de verre Tropen,<br/>
Met Palmen, Zebra’s, Antilopen,<br/>
    Me op eens verrukte, nooit gedacht!<br/>
’k Zie hoe de lieflijkheid dier landen,<br/>
Het schoonst van ’s werelds lustwaranden,<br/>
    Als voor het starende oog verrijst;<br/>
Tot waar in werk’lijkheid in ’t einde<br/>
Een kluisje wenkt uit groen van heinde<br/>
    En ver, door sparrengroen omlijst.
</p>

<p class="stanza">
Het schoonst was mij de purp’ren heide,<br/>
Toen eene slagschaduw zich breidde,<br/>
    Op dennenboschjes deinend groen,<br/>
Uit zware wolkpartijen brekend,<br/>
Een grillig licht de Dolmen teek’nend,<br/>
    Wijl zachter kleuren gleden toen,<br/>
In halflichts weiflend bruin, steeds verder,<br/>
Naar ’t rustend kuddeke en den herder,<br/>
    In haar’ge pij, geheel verweerd;<br/>
Gelegerd, om zich te vereenen.<br/>
Met grijs van hei en reuzensteenen.<br/>
    Door kudde en hem schoon gestoffeerd.
</p>

<p class="stanza">
En naar de groote stille heide,<br/>
Was ’k u wel gaarne ten geleide;<br/>
    En toonde u daar, dat toch niet veel,<br/>
Tot waar geluk de mensch heeft noodig;<br/>
Dat menig wensch is overbodig:<br/>
    Dat vrede woont bij schamel deel.—<br/>
Waar lieve, brave, kleine menschen<br/>
Zich vestigden; wier grootste wenschen,<br/>
    Slecht hun oase in ’t diepst der Hei—<br/>
Hun stulpje in ’t sparrengroen verloren,<br/>
Hun koetje of ’t schrale veldje koren,<br/>
    Slechts gold, en ’t naast aan ’t hart hun lei—
</p>

</div><!--end chapter-->

<div class="chapter">

<h2><a name="chap13"></a>TERUGBLIK</h2>

<p class="poem">
In ’t boek »Natuur» heb ’k zoo wat omgebladerd;<br/>
Uit veld en bosch heb ’k bloempjes saamvergaderd:<br/>
’k Vond steenen, grijs, met goud en rood, dooraderd.
</p>

<p class="stanza">
Hoe klein en nietig: ’k heb hen nooit een plaats ontzegd,<br/>
Maar ze voorhands in mijn geheugen weggelegd,<br/>
En schikte soort bij soort, voor later tijd, terecht.
</p>

<p class="stanza">
Gelijk een kind houdt van zijn hoepels, ballen,<br/>
Bewaarde ik ’t waardelooze, hen, die allen,<br/>
Af, op ’t gevaar tot kindschheid, te vervallen.
</p>

<p class="stanza">
En nu na jaren, wekt bij ’t zien van ieder ding,<br/>
Nogmaals de vreugd der vondst, een zoete erinnering,<br/>
Die anders langen tijd, al reeds verloren ging.
</p>

<p class="stanza">
O! waar ligt niet een stille vreugd verholen!<br/>
Bloeit het wild roosje niet het liefst verholen;<br/>
Geurt nauw bemerkt het niet van veldviolen!
</p>

<p class="stanza">
O neen de vreugd, ’t geluk ligt nergens aan den weg.<br/>
’t Scheidt vaak den wandelaar door sloot of doornenheg:<br/>
Om ze te grijpen: ’t vordert zoeken, overleg.
</p>

<p class="stanza">
Bij menig van die half vergeten dingen,<br/>
Komt zich een zonnestraal, uit neev’len dringen,<br/>
Vol zoets, waaraan eens hart en ziele hingen.
</p>

<p class="stanza">
Dat al werd met den tijd zoo dierbaar en zoo waard,<br/>
Nu ’t eind’lijk, eind’lijk bleek, dat onverhoopt toch de aard,<br/>
Zoo weinig vrucht en bloemen, ’t menschenkind steeds baart.
</p>

<p class="stanza">
Nu ’t blijkt, dat in de toekomst, noch in ’t heden,<br/>
’t Hart op geluk nog hoop’, met goede reden:<br/>
Maar het terugwijst, naar een blij verleden.
</p>

</div><!--end chapter-->

<div class="chapter">

<h2><a name="chap14"></a>Natuurbespiegeling</h2>

<p class="poem">
    Een uitzicht naar de heide—<br/>
Een blik op ’t blauwe meer,<br/>
    Langs het smaragd der weide—<br/>
Naast ’s boschrands groen dan weer,<br/>
    Op ’t hutje in korenvelden,<br/>
Ver weg van pad of laan,<br/>
    Daar, waar de wand’laars zelden—<br/>
De daglooners slechts gaan.<br/>
    ’t Welk daar schijnt op te doemen,<br/>
In ’t veld zoo uitgebreid,—<br/>
    Met recht wel het te noemen,<br/>
Een Kluis der Eenzaamheid.—<br/>
    Een kijkje op gindsche Dennen—<br/>
Een groep van levend groen—<br/>
    Waar Zephyrs luid doorrennen,<br/>
En krachtig ruischen doen.—<br/>
    Een zitje op grauwe steenen,<br/>
Aan hunne voet verspreid;<br/>
    In ’t zwijgen om zich henen,<br/>
En hart en ziel vermeid;<br/>
    Omhuld door een halfdonker,<br/>
Dat het gezicht bepaalt;<br/>
    Geen licht dan ’t hel geflonker,—<br/>
’t Welk van de vleug’len straalt,<br/>
    Eens Vlinders, die toevallig,<br/>
Van boven nederzijgt,<br/>
    Zijn kleuren duizendtallig,<br/>
Aan eenen lichtstraal rijgt,<br/>
    Die van een wolkrand stralend,<br/>
Ver weg, door ’t looverdak,—<br/>
    Naar de aarde schittrend dalend,—<br/>
Op ’s Vlinders wieken brak.—<br/>
    Wijl straks de Philomelen,<br/>
Hun beurtzang telkens weer,<br/>
    Uit orgelende keelen,<br/>
Doen klinken keer op keer;<br/>
    En op hun zangsmotiven,—<br/>
Allengskens opgebouwd,—<br/>
    Van toen, zij ze eerst aanhieven,<br/>
Tot een Sonate ontvouwd—<br/>
    In tonen antwoord gevend,<br/>
Zoo lieflijk, teer en zoet,<br/>
    Op westewieken zwevend,<br/>
Ontvlammend ’t stugst gemoed.—
</p>

<p class="stanza">
    Natuur dus te bespieden,<br/>
In vorm, in kleur, in toon:<br/>
    Kan ’t leven schooners bieden,<br/>
Dan van Natuur zoo ’t schoon?
</p>

<p class="stanza">
    Zoo ’t leven door te vlieten,<br/>
Alsof geen toekomst is,<br/>
    In ’s levens lot, vol nieten,<br/>
Vol smart, vol ergernis,
</p>

<p class="stanza">
    Vol schijngeluk, vol hopen,<br/>
Teleurstelling genoeg—<br/>
    Tot eind’lijk hij ’t ontknoopen,<br/>
In ’t eind, wat gaf ’t? men vroeg!
</p>

<p class="stanza">
    Waarom zijne Idealen—<br/>
Met geestdrift nagejaagd?—<br/>
    En nimmer in te halen;—<br/>
Voor hen getracht! gewaagd!<br/>
    Om eindelijk ten leste,<br/>
Waarvoor men was ontvlamd,—<br/>
    De moed heên, die nog restte,<br/>
De veerkracht straks verlamd!<br/>
    Met moê geslagen vlerken,—<br/>
Ten laagsten sport gedaald,—<br/>
    Voor goed te moeten merken:<br/>
Wat schoon scheen, heeft gefaald!
</p>

<p class="stanza">
    Neen niet door hooge luchten,<br/>
In razend stormgewoel,<br/>
    Met wilde wolkenvluchten,<br/>
Naar ’t onbereikbaar doel!—<br/>
    Neen niet langs woeste baren,<br/>
Bij nachtlijken orkaan,<br/>
    Naar ’t doelwit heen te staren,<br/>
Of blind’lings af te gaan!—
</p>

<p class="stanza">
    Er ligt zooveel voor ’t grijpen:<br/>
Veel bloesems bloeien er;<br/>
    Veel vruchten die er rijpen,<br/>
Bereikbaar, heinde en ver.<br/>
    Er blinkt een grooten zegen,—<br/>
Te weinig opgemerkt;<br/>
    En lonkt hem heerlijk tegen:<br/>
Hem, die slechts bidt en werkt!
</p>

<p class="stanza">
    Dat staat door heel het leven,<br/>
Als woord van waarheid pal;<br/>
    Zoo waar, rein, als verheven<br/>
Blijft het in elk geval.—<br/>
    En zoo vrij van de zorgen,<br/>
Die op dit oogenblik,<br/>
    Bekommering voor morgen,<br/>
Vervullen ’t hart met schrik.—
</p>

<p class="stanza">
    Geniet het blijde Heden!<br/>
En houd de Vreugde vast.—<br/>
    Waarom toch, zonder reden,<br/>
De Vreugde als lieve gast—<br/>
    Die glimlach van het leven,<br/>
Die balsem van ’t gemoed—<br/>
    Die ’t hart in schoon’re dreven<br/>
Op rozen wand’len doet—<br/>
    Waarom met muizenissen,<br/>
Die beste vriend verjaagd?—<br/>
    Wie kan zich vergewissen,—<br/>
Hoe spoedig niet belaagd,—<br/>
    Nu nog niet eens te gissen—<br/>
Van welken kant het komt,<br/>
    Door veel bekommernissen,—<br/>
Dat straks de lach verstomt;<br/>
    De zonneblik der oogen,<br/>
Eensklaps beneveld wordt.—<br/>
    ’t Genot is heengevlogen;<br/>
De bloem der vreugd verdort!
</p>

<p class="stanza">
    Geniet bij stil genieten,<br/>
De vreugde van het hart,<br/>
    Waar ’s Levens golfjes vlieten,<br/>
Bezwaard door leed noch smart.—<br/>
    Niet waar de wereld ’t leven,<br/>
Als kermisijdelheid,<br/>
    Zijn stempelmerk wil geven,—<br/>
Tot zijnen dienst bereid,—<br/>
    En ziel en lichaam beide,<br/>
Eindelijk na niet lang,<br/>
    Met wroeging als geleide,<br/>
Wegzinkt ten ondergang.
</p>

<p class="stanza">
    ’t Lot zij te vergelijken,<br/>
Van U, bij ’t licht, welks gloed,<br/>
    Wanneer de neev’len wijken,<br/>
Het westen kleuren doet,<br/>
    In Herfstnamiddagstonden,<br/>
Als de aard van zegen blinkt;<br/>
    De wolken zich afronden,<br/>
Waarlangs het zonlicht zinkt;<br/>
    En ongekende vrede,<br/>
Afdaalt van ’s hemels trans,—<br/>
    Die al wat leeft, deelt mede,<br/>
Van warmte, gloed en glans.
</p>

</div><!--end chapter-->

<div class="chapter">

<h2><a name="chap15"></a>TWEE HONDERD GULDEN JAARLIJKS</h2>

<p class="poem">
Twee honderd gulden jaarlijks!<br/>
    Dat is geheel ’t bedrag:<br/>
Dus een vol jaar gerekend,<br/>
    Geen zestig cents per dag.—
</p>

<p class="stanza">
Wat ’k daar meê zeggen wilde?—...<br/>
    Ziet gij in ’t ver verschiet,<br/>
Langs de onafzienbre heide,<br/>
    Een dakje in boomen niet?<br/>
Nauw hooger dan manshoogte,<br/>
    Door schutting, noch door heg,<br/>
Van ’t eind’loos veld gescheiden,<br/>
    Duikt onder berkjes ’t weg.
</p>

<p class="stanza">
Van Huibert en zijn Klaartje,<br/>
    Is het wellicht de stulp,<br/>
Die wegschuilt onder ’t lommer,<br/>
    Als ’t slakje in zijne schulp.<br/>
Maar die kan het niet wezen,<br/>
    Dat gindsche klein gebouw,<br/>
Daar naar Ter Haar’s vertelling,<br/>
    De rook kronkelde uit de schouw.
</p>

<p class="stanza">
Hier niet het blauwe wolkje,<br/>
    Dat uit den schoorsteen rijst,<br/>
En spiraalvormig kronklend,<br/>
    Ons uit de verte wijst,<br/>
Dat zeker men een wijle,<br/>
    Al is ’t maar voor een uur,<br/>
Ons noodt, om uit te rusten,<br/>
    Bij ’t knappend prikkenvuur.
</p>

<p class="stanza">
Want op de kale ruimte,<br/>
    Is het erg bitter koud,<br/>
Daar struik, noch boom, ’t noordwesten,<br/>
    In zijne vaart weêrhoudt.
</p>

<p class="stanza">
Al zijn wij ook geen ruiters,<br/>
    Die ’t lot alle overvloed,—<br/>
Behalve kinderzegen,<br/>
    Op ons neêrreeg’nen doet,—<br/>
Toch zijn wij innig dankbaar,<br/>
    Nu ’t buiten, koud en guur,<br/>
Langs de open ruimte heengiert,—<br/>
    Voor ’n hoekje bij het vuur.
</p>

<p class="stanza">
De hond van onzen Huibert,<br/>
    Doet als een trouwe hond<br/>
Die zich zijn plicht bewust is,<br/>
    Van onze komst geen kond.<br/>
Wies onzen Huibert misschien,<br/>
    Allengs de kinderschat,<br/>
Hem over ’t hoofd, zoodat hij,<br/>
    Te min voor allen had?<br/>
Ja voor die leege magen,<br/>
    Werd misschien wat hij won,<br/>
Te weinig, dat hun speelnoot,<br/>
    Nog langer blijven kon?<br/>
Geen kindrenschaar staat turend—<br/>
    ’t Gordijntje eens opgetild—<br/>
Wat toch die vreemde mannen,<br/>
    Wel voeren in hun schild?<br/>
Wat zij toch zouden willen!...<br/>
    Of zij, of Piet of Klaas,—<br/>
Die gistren nog zoo vloekten,<br/>
    Of Jaap den vechtersbaas,—<br/>
Ook halen gaan, (wie weet het!)<br/>
    Met sabel en met stok,<br/>
Om heengevoerd te worden,<br/>
    Naar ’t duistre torenhok.—
</p>

<p class="stanza">
Geen enkel levend wezen!<br/>
    Nu wij den wandelstaf,<br/>
Gaan zetten bij den deurpost:<br/>
    Het zwijgen van het graf.—<br/>
Geen »Binnen» klinkt het vriend’lijk;<br/>
    Geen kooltjen op den haard,<br/>
Daarop niet Huibert’s brijpot,<br/>
    Waar ’t kinderoog naar staart.—<br/>
Die leege haard preêkt kommer;<br/>
    Armoê die rieten wand,<br/>
In zigzaglijn nog hangend,<br/>
    Geheel uit het verband;<br/>
Geen meubeltje aan den zijwand,<br/>
    Al waar ’t ook vurenhout;<br/>
Geen wekker op den schoorsteen,<br/>
    Die ’t zoekend oog aanschouwt.<br/>
Drie paar gelijmde schotels;<br/>
    Een stoel met rieten mat,<br/>
En ruw gelaschte leuning;<br/>
    Een poot als zwakke lat;<br/>
Een voetbankje tot zetel;<br/>
    Vier, vijf, zes, om den haard,<br/>
Waarop een tal van kleuters,<br/>
    Zich ’s avonds rondom schaart.
</p>

<p class="stanza">
Slechts avonds; ’s morgens gaan zij,<br/>
    Houtsprokk’lend boschwaarts heen;<br/>
Wie pas een voet kan reppen;<br/>
    De kleinsten slechts alleen,<br/>
Zijn ter verzorging elders;<br/>
    En Vâ is ver van huis.—<br/>
Waartoe ook thuis te blijven?<br/>
    Dat toch hun is geen thuis;<br/>
Want kommer met ontbering,<br/>
    Springt hier van zelf in ’t oog;<br/>
Wend maar eens door de vliering,<br/>
    En dan naar ’t dak het oog,<br/>
Waardoor de vallende avond,<br/>
    Kil, huivringwekkend ziet.—<br/>
Treed langs den vloer, hoe hobblig!<br/>
    En zegt ge met mij niet,<br/>
Is het geen kunst, hier ’t leven,<br/>
    Te rekken, dag aan dag?<br/>
Of de eindelooze nachten?....—<br/>
    Ik maakte geen gewag,<br/>
Van twee vierkante hokjes;<br/>
    En het heeft allen schijn,<br/>
Dat weinig meer dan holen,<br/>
    Tot nachtverblijfplaats, ’t zijn.<br/>
Wat vunzig stroo, dat kwalijk,<br/>
    Ons tegenriekt, bedekt<br/>
Door ’n hoopje wollen lompen,<br/>
    Heeft hem tot bed gestrekt,<br/>
Die hier in diepe ellende,<br/>
    Zijn levensdagen slijt,<br/>
En met zijn achttal kind’ren,<br/>
    De bitterste armoê lijdt.<br/>
Ja! hier zou de armste beed’laar,<br/>
    Vergeefs een bete brood,<br/>
Aan deze woning vragen,<br/>
    Want hier woont zelf de nood.—<br/>
Wat bij het strengste zoeken,<br/>
    Het oog toch eindlijk vindt?<br/>
Van alles niets; geen broodkorst,<br/>
    Of anders iets in ’t spind.—<br/>
De zorg der kloeke huisvrouw,<br/>
    Werkt, ordent hier niet meer;<br/>
En zou ’t bij allen ijver,<br/>
    Niet kunnen, als weleer;<br/>
Want met de jaren immer,—<br/>
    Een tiental nu al lang,—<br/>
Ging ’t met het loon des Armen,<br/>
    Het steeds den kreeftengang.
</p>

<p class="stanza">
Alsof de lijdensbeker,<br/>
    Moest tot den bodem leêg,<br/>
Het leed allengskens hooger,<br/>
    Ten hoogsten toppunt steeg,<br/>
Kwam met de vreess’lijke armoê,<br/>
    Met wreede ontbering, nood,<br/>
In ’t kluisje van den schaam’le<br/>
    In hun gevolg, de dood.
</p>

<p class="stanza">
Acht kind’ren: kleine weezen,<br/>
    En de oudste negen pas;—<br/>
Waarvan het kleinste wichtje,<br/>
    Slechts weinig weken was,—<br/>
Omringden ’t lijk der dierbre,<br/>
    Daar voor hen in de kist,<br/>
Waarin de droeve Vader,<br/>
    Der kindren Moeder wist.<br/>
Hij zijner kindren Vader,<br/>
    En Moeder thans voortaan,<br/>
Hoe zal ’t met dubble zorgen,<br/>
    Hoe zal ’t nu verder gaan?
</p>

<p class="stanza">
Twee honderd gulden jaarlijks!<br/>
    Voor negen monden toch,<br/>
Voor negen kleeding, schoeisel,<br/>
    Voor negen dekking nog,<br/>
Voor negen in den winter,<br/>
    Nog turf, hout en zooveel,<br/>
Hoeveel dat al niet samen,<br/>
    Bij zulk een sober deel!<br/>
»Heeft de aarde dan geen voedsel,<br/>
    Geen nooddruft voor elkeen,»<br/>
Zijn dan Gods goede gaven,<br/>
    Voor rijken slechts alleen?—
</p>

<p class="stanza">
Ver weg aan ’t eind der heide,<br/>
    Zwoegt in zijns aanschijns zweet,—<br/>
Van ’s morgens vier, tot ’s avonds,—<br/>
    Al brandt de zon ook heet—<br/>
In ’t goudgeel koren maaiend,<br/>
    Voor zestig cents per dag—<br/>
De Vader van die weezen.—<br/>
    O wie hem daar zoo zag!<br/>
Den rug gekromd, door ’t zwoegen,<br/>
    Ofschoon geen veertig nog,—<br/>
Vermagerd tot zijn beend’ren,—<br/>
    Lijkt zestiger hij toch;<br/>
Miskend, veracht, vergeten,<br/>
    Door heel de maatschappij,<br/>
Hoe men het moog’ beschouwen:<br/>
    Toch aller honingbij.<br/>
Drijft hem de zweep des meesters,<br/>
    Niet altoosdurend voort,<br/>
Als spooksel, in gedaante,<br/>
    Des hongers, met zijn koord?<br/>
Tot spier bij spier verlamd wordt;<br/>
    En hij tot niets meer nut,<br/>
Verwezen wordt naar ’t armhuis,<br/>
    Ternauwernood gestut,<br/>
Door ’t stokje, stiltjes hunkert—<br/>
    (Wijl weinig meer dan draf,<br/>
Hem slechts uit nood gegund wordt)—<br/>
    Naar ’t plekje in ’t armengraf.
</p>

<p class="stanza">
Gewetenlooze wereld,<br/>
    Die steenen slechts voor brood,<br/>
Uit uwen volheidshoren,<br/>
    Den nijv’ren arme bood!<br/>
Gewetenlooze wereld!<br/>
    Gij hebt in marmerschrift,<br/>
Van die ’t u waardig schenen,<br/>
    De namen ingegrift;<br/>
Gij hebt hun naam vereeuwigd,<br/>
    Met lauw’ren, hen bekroond,<br/>
Hun dwalingen, hun fouten,<br/>
    Toegeefelijk verschoond;<br/>
En juicht bij ’t loftrompetten,<br/>
    Om ’t zeerste met de Faam;<br/>
Snel voelt ge uw hart dan kloppen,<br/>
    Bij ’t noemen van hun naam!
</p>

<p class="stanza">
Maar voor uw armen broeder,<br/>
    Uw naaste, uw eigen ik,—<br/>
Die met zijn zweet u voedde,—<br/>
    Hadt gij geen woord, geen blik;<br/>
En loosde in ’t hooploos zwoegen,<br/>
    Hij soms een zwaren zucht,—<br/>
Gaf door weemoedig klagen,<br/>
    Zijn boezem soms zich lucht:—<br/>
Gij wildet niet begrijpen,<br/>
    Die stille zielepijn,<br/>
Gij wildet niet vernemen,<br/>
    Dat het zoo wee kon zijn.—<br/>
Neen, voor uw broeders lijden,<br/>
    Hadt gij wel nooit gevoel;<br/>
Het noodlot des geringen,<br/>
    Liet u steeds doof en koel.—<br/>
Toch zijt gij beiden broeders.—<br/>
    In eene Vadernaam,<br/>
Treedt voor den Allerhoogste,<br/>
    Voor Zijn gezicht gij saâm.—<br/>
Ontmoet dan Rijke, uw Arme,<br/>
    Naar ’s Hoogsten hoog gebod,<br/>
Als naaste, als uwen broeder,<br/>
    Ook als het Kind van God.—
</p>

<p class="stanza">
Rust zacht gij arme Broeder!<br/>
    De wereld wilde u niet;<br/>
De snoode ondankbre wereld,<br/>
    Die u zoo snood verstiet.
</p>

<p class="stanza">
Was niet zelf Hij uw’ Broeder,<br/>
    De Christus, u gelijk;<br/>
Een Arme naar de wereld,<br/>
    En toch zoo eindloos rijk?
</p>

</div><!--end chapter-->

<div class="chapter">

<h2><a name="chap16"></a>De Echo der Heide</h2>

<p class="poem">
    ’k Zag bij Lente- en Zomerpracht u Heide!<br/>
    ’t Zachte waas der Poëzie verspreidde,<br/>
Over u zich, toen bij Leeuwriks zangen,<br/>
Ge iets van eene feestzaal scheent te erlangen;<br/>
    En verheerlijkend, u schoone Heide, trots<br/>
    Uwe stilte en eenzaamheid, gij bloemtuin Gods!
</p>

<p class="stanza">
    Wel een bloemtuin! maar den Heibewoner,<br/>
    Is ’t prozaisch grasveld toch veel schooner:<br/>
Want de phantasiën van den Dichter,<br/>
Maakten om ’t bestaan den strijd niet lichter<br/>
    Hem, die daarom ’t nooit werd eenen zoeten klank:<br/>
    ’t Schoon der Poëzie, zelfs tegen wil en dank.—
</p>

<p class="stanza">
    Bij al die heerlijkheid en pracht,<br/>
Blijft ’s Leeuw’riks juichend, jublend lied,<br/>
Den arme op ’t dorre heiveld niet,—<br/>
    Dan eene kreet van smart: <i>een klacht</i>,<br/>
Als hij zijn niet menschwaardig lot,<br/>
    Eens overdenkt, eens wel beschouwt:<br/>
    Hoe zelfs zijn woning ’t midden houdt,—<br/>
    Deels op—en deels in de aard gebouwd,<br/>
Dus, van half hut en van half grot.
</p>

<p class="stanza">
    Tot muren zelfs de moeder aard,<br/>
Gevraagd, om hare steun en hulp,<br/>
Omdat geen steenen tot de stulp,<br/>
    Men had, dan tot een kleinen haard.<br/>
Daarop kwam nog het zwaarste eerst aan:<br/>
    Nu gaf een enkle menschenvrind<br/>
    Wat riet; een buur, hem welgezind,<br/>
    Wat boompjes, tot het dakgebindt:—<br/>
Eensklaps voltooid, zag men het staan.—
</p>

<p class="stanza">
    Een vos graaft misschien niet zijn hol,<br/>
In een paar dagen korten tijd:<br/>
(Juist zoolang aan dit werk gewijd)—<br/>
    En houdt het hoofd ook nimmer vol,<br/>
Met wat de bange toekomst geeft.<br/>
    Hij de Arme spant zijn krachten in:<br/>
    Hij spit en graaft van af ’t begin,<br/>
    Op hoop van eindelijk gewin,<br/>
Recht uit naar ’t doel, waarvoor hij leeft.
</p>

<p class="stanza">
    Ach de Arme, die de onvruchtbre Hei,<br/>
Bewerkt, allengskens iets ontgint—<br/>
Het al te goed toch ondervindt,<br/>
    Dat Heide blijft de dorste wei.<br/>
’t Onsamenhangend korr’lig zand,<br/>
    Spot met des armen zwakke kracht.—<br/>
    Hij die zoo rijk alreê zich dacht,<br/>
    Met wat zoo blij hem tegenlacht:<br/>
Een eigen haard op eigen land!
</p>

<p class="stanza">
    Veel wat zoo’n Nijvre hier ontbrak,<br/>
Blijft gelden bij hem toch nog ligt,<br/>
Als in zijn schaal het zwaar gewicht,<br/>
    Van eigen haard, van eigen dak,<br/>
Van eigen grondbezit, hij legt.—<br/>
    Help Rijkdom, die te helpen weet;<br/>
    Hij wint den strijd niet, hoe hij zweet;<br/>
    Help tot het eind, van af de meet,<br/>
Zijn slaven, zwoegen, loont zoo slecht!
</p>

</div><!--end chapter-->

<div class="chapter">

<h2><a name="chap17"></a>BEGRAAF MIJ IN MIJN EIGEN GRAF</h2>

<p class="poem">
Ik ben vergrijsd van baard en haren;<br/>
Daarvoor tel ik ook tachtig jaren;<br/>
    En diende er zeven van het land,<br/>
    Ingekwartierd aan Brabants rand,<br/>
Op eersten Willems hoog bevel.—<br/>
Mijn beste jaren waren ’t wel,<br/>
    Aldus van mijne jeugd verloren.<br/>
    Niets goeds werd mij er uit geboren:<br/>
’t Minst bij ’t Miljoenen staatsbudget,<br/>
Werd op den ex-soldaat gelet.—
</p>

<p class="stanza">
Die zeven zijn zoo heên gedreven,<br/>
Als nutt’loos voor mijn later leven,<br/>
    Voor mij den armen landbouwknecht:<br/>
    Dus de gelegenheid ontzegd,—<br/>
In jaren, daartoe dubbel waard,—<br/>
Mij, om den huisselijken haard,—<br/>
    Voor vrouw en kinderen te gronden:<br/>
    ’k Werd ledig weêr naar huis gezonden,<br/>
Door dierbaar Vaderland en Vorst,<br/>
Met platte beurs en leêge borst.
</p>

<p class="stanza">
En in ’t bewustzijn, geene Belgen,<br/>
Geholpen hebben te verdelgen,—<br/>
    Met de gedachte «’t land gered,»—<br/>
    Werd nutt’loos ik aan kant gezet;<br/>
Kwam ’k bij de mijnen weêr terug;<br/>
De ransel haastig van den rug,<br/>
    Om zonder morren, zonder dralen,<br/>
    De schade weder in te halen,<br/>
Der zeven jaren, kost’bre tijd,<br/>
Door zuinigheid en noeste vlijt.
</p>

<p class="stanza">
Den zwaren gang van ’t daag’lijks ploegen,—<br/>
Het «voorwaarts» bij het eindloos zwoegen,<br/>
    In ’t maaien van het gras en graan,—<br/>
    Liet mij geen blik naar achtren slaan.<br/>
Desniettemin, die zeven jaar,<br/>
Zij bleven weg, maar al te waar!<br/>
    Zij waren niet terug te winnen,<br/>
    Al trachtte ik het met blijde zinnen;<br/>
En ’k steeds door onverdroten vlijt,<br/>
Bleef woekeren, met mijnen tijd.
</p>

<p class="stanza">
Nu stierven in dien tijd mijne Ouders,<br/>
Hunne ouderdom had op mijn schouders,<br/>
    Nog nooit een enklen last gelegd.<br/>
    En Vader had mij eens gezegd:<br/>
«Wij laten u volstrekt niets na,<br/>
Dan eene zeis, een hark, een spâ;<br/>
    Geloof! wij laten niets van waarde,<br/>
    Bij ons versterven meer op aarde:<br/>
Daarmede loopt heel ’t erfschap af,<br/>
Behalve een overtollig graf.»—
</p>

<p class="stanza">
«Mijn’ ouders bleven van hun slaven,<br/>
Niets dan een drietal leêge graven;<br/>
    Twee zult gij daarvan gauw misschien,<br/>
    Zich oop’nen voor uwe Ouders zien.<br/>
En ’t derde blijv’ voor u bewaard,<br/>
Als ouderserf, als eigene aard:<br/>
    Opdat, slaat eenmaal ook uwe ure,<br/>
    Men u geen armengraf dan hure,<br/>
Wanneer men u ter aard’ bestelt:—<br/>
Dit is uw erfdeel: <i>goed en geld</i>.»
</p>

<p class="stanza">
De Bouwknecht sprak: «wil zorg gij dragen,<br/>
Tot aan het einde mijner dagen,<br/>
    <i>Mijn Zoon!</i> Wat mij, Arme overbleef,<br/>
    Men nimmer aan een ander geef;<br/>
Daar ik zelf half gestorven, en<br/>
Voor heel de wereld dood reeds ben.»<br/>
    En ongeschonden bleef in waarde,<br/>
    Dat graf, des Grijsaards eigene aarde:<br/>
En weldra rustte hij er in,<br/>
Naar zijn verlangen, naar zijn zin.
</p>

</div><!--end chapter-->

<div class="chapter">

<h2><a name="chap18"></a>IN ’T ZAND GESCHREVEN</h2>

<p class="poem">
Zij werkten in ’t gezaaide.<br/>
    Het was een groote troep,—<br/>
    Waarvan ’t gelach, geroep,—<br/>
Zeer duid’lijk overwaaide,—<br/>
    Naar ’s Bouwmans luistrend oor,<br/>
    Eer ’t in de verte zich verloor.
</p>

<p class="stanza">
Hij zag van ver het stoeien,<br/>
    Terwijl een ader zwol,<br/>
    Op ’t voorhoofd, eensklaps vol:<br/>
Toorn deed zijn wangen gloeien,<br/>
    Van verontwaardiging<br/>
    Bij ’t treden in hun kring.
</p>

<p class="stanza">
Dat zoo maar door zijn akker—<br/>
    Zorgvuldig toebereid,<br/>
    Vol onverschilligheid,—<br/>
Zijn werklui gaan, als stak er,<br/>
    Niets in, alsof het moest,<br/>
    Zoo wild, onzinnig woest!
</p>

<p class="stanza">
Hij durfde nauw’lijks treden,<br/>
    Door ’t jonge welig graan,<br/>
    Waar zijnen voet moest staan,<br/>
Opdat door zijne schreden,<br/>
    Zich hier, of elders niet,<br/>
    Een halm vertrappen liet.
</p>

<p class="stanza">
Wijl zijne ondergeschikten,<br/>
    Niet letten of een plant,<br/>
    Gerukt werd uit haar stand,<br/>
Haar bladren ook verwrikten:<br/>
    Slechts dadelijk gewin,<br/>
    Wou er met hen slechts in.
</p>

<p class="stanza">
Alsof om duizend halmen,<br/>
    Hier noodeloos vertrapt—<br/>
    Om er juist opgestapt—<br/>
Bij straatdeuns krijschend galmen—<br/>
    Het wat niet al te kras,<br/>
    Om ’t jeugdig koren was.—
</p>

<p class="stanza">
En toen hij eindlijk wendde,<br/>
    Zich met een ernstig woord:<br/>
    Als zoo iets dan behoort,<br/>
Tot de brooddronken bende:<br/>
    Ging de een na de ander heen,<br/>
    En lieten hem alleen.
</p>

<p class="stanza">
En waar men mede werkte,<br/>
    ’t Gereedschap, werd geplant,<br/>
    In averechtschen stand,<br/>
Vlug zonder dat men ’t merkte—<br/>
    Dat het ver zichtbaar stond,—<br/>
    ’t Handvatsel in den grond!
</p>

<p class="stanza">
Hij de eigenaar had tranen,<br/>
    Om die brooddronkenheid,<br/>
    Zoo door zich zelf misleid,<br/>
In hun denkbeeldig wanen,<br/>
    Dat toch niet ze elkaar weer.<br/>
    Ontmoeten: Knecht en Heer.
</p>

<p class="stanza">
Zij lieten groeien ’t koren;<br/>
    De dist’len groeiden meê<br/>
    Van nu op ’t zelfde steê.<br/>
Waar echter op de voren<br/>
    Den voet stond ingedrukt,<br/>
    Was de oogst geheel mislukt.
</p>

<p class="stanza">
En niet dan kleine garve,<br/>
    Een half beschot op ’t hoogst—<br/>
    Gaf ’t bij den tijd der oogst,<br/>
Van havervrucht en tarwe,<br/>
    Waar men was doorgehold,<br/>
    Of stoeiend had gerold.
</p>

<p class="stanza">
En nu ten wintertijde,<br/>
    Komt schoorvoetend gegaan,<br/>
    Een troep en klopt zacht aan,<br/>
Bij een schuurs achterzijde:<br/>
    Of een maat koren niet<br/>
    Voor de armen overschiet?
</p>

<p class="stanza">
’t Antwoord: «vooraan zal ’k treden,<br/>
    En toonen u van ’t graan,<br/>
    Waar ’t ruw is toegegaan;<br/>
(Hij dacht aan het verleden);<br/>
    En plantte als «onbegeerd»,<br/>
    De schop in ’t graan, «<i>verkeerd!</i>»
</p>

<p class="stanza">
En alle mannen zagen ’t,<br/>
    En blikten elkaar aan:<br/>
    Zij hadden het verstaan.—<br/>
«Treed Bouwheer, ach wij vragen ’t<br/>
    Met tranen in ’t gezicht—<br/>
    Niet met ons in ’t gericht.»
</p>

<p class="stanza">
«Welaan wilt er uit leeren:<br/>
    Bij grooten overvloed,<br/>
    Weet zonder overmoed,<br/>
’t Geringste ook te waardeeren!<br/>
    Uw zakjes ach! zoo leêg,<br/>
    Vul <i>schop</i> nu eens ter deeg.’»
</p>

</div><!--end chapter-->

<div class="chapter">

<h2><a name="chap19"></a>HERINNERING</h2>

<p class="poem">
Lief heb ’k u, tijden van weleer!—<br/>
    Waarom ’k u min? vraag verder niet;<br/>
’k Voel iets in ’t hart, mij dier, mij waard,<br/>
Dat snel door elken zenuw vaart,<br/>
    Als vreugd, herinnering, als lied!
</p>

<p class="stanza">
Een wereld, zoo vol Poezie,<br/>
    Rijst dan uit nevelig verschiet,<br/>
Op wolken, rijk omboord met goud,<br/>
    Waaruit een wond’re lichtglans vliet,<br/>
Een gloor, zoo heerlijk, duizendvoud!
</p>

<p class="stanza">
Een licht, als uit het Paradijs,—<br/>
    Op nieuw verrezen voor het oog,<br/>
In volle heerlijkheid, dat weêr,<br/>
    Langs mijne blikken henentoog,<br/>
Eenmaal misschien, een enk’le keer.
</p>

<p class="stanza">
Met al het namelooze zoet,<br/>
    De kindsheid eigen: klank en woord,<br/>
Zijn te arm, voor al wat zij behoeft:<br/>
    Het leeft slechts in herinn’ring voort,<br/>
Waarbij zoo graag de geest vertoeft.—
</p>

</div><!--end chapter-->

<div class="chapter">

<h2><a name="chap20"></a>DE HOOP</h2>

<p class="poem">
Waartoe voor deze spanne tijd,—<br/>
    Al waar ’t ook tachtig volle jaren,—<br/>
Geschraapt, gewoekerd, of benijd<br/>
    Hen, die misschien iets beters varen:<br/>
Al werd men rijk, ook naamloos groot,<br/>
Toch de eind van alles is de dood.
</p>

<p class="stanza">
O als men vijftiger maar wordt,<br/>
    Dan is ’t of wordt men weer geboren;<br/>
Dan, aan den boom der hoop verdort,<br/>
    Zoo menig knop; valt af, verloren!<br/>
Er blijft een groenend takje slechts,<br/>
Te aanschouwen meer, naar links en rechts.
</p>

<p class="stanza">
Dat takje groen, blijft wel is waar,<br/>
    Als ’t Eiloof, dat om de Eik zich hechtte;<br/>
Maar kennelijk toch streeft het naar<br/>
    Het sap des booms, hoe schoon ’t ook vlechtte<br/>
Aan stam en tak; ’t geeft niets voor niets:<br/>
Zelfs voor de hoop verlangt het iets.
</p>

<p class="stanza">
De zelfzucht ook en de eigenbaat,<br/>
    Ligt in dit beeld der Hoop verborgen.<br/>
Het is niet anders, vroeg of laat,<br/>
    Blijft er niets meer dan leed en zorgen;<br/>
Hoe men ’t ook wende of keeren mocht,<br/>
Op ’s levens zwaren wandeltocht.—
</p>

<p class="stanza">
Zal als ’t hier afgestreden is,<br/>
    Een Ster, van achter wolken lichten?—<br/>
Door ondoordringb’re duisternis,<br/>
    De blik vol hoop er heen zich richten,<br/>
Dat vurig, sterk en lang verbeid,<br/>
Het hopen wordt tot werk’lijkheid?
</p>

<p class="stanza">
Ja zeker, ’t kan niet anders zijn.<br/>
    Diep staat er in het hart geschreven:<br/>
Een Eden, louter zonneschijn,<br/>
    Is hem, die hoopt, vertrouwt, gebleven.<br/>
En door de poorten van de nacht,<br/>
Rijst de eeuw’ge morgen onverwacht.
</p>

</div><!--end chapter-->

<div class="chapter">

<h2><a name="chap21"></a>Troost</h2>

<p class="poem">
In ’t woelen op des levens baren,<br/>
    Blijft het onrustig harte steeds,<br/>
    Doorkliefd van smart, geprangd door leeds,<br/>
In ’t ronde naar een rustplaats staren:<br/>
    Een ankergrond «de Hoop» genoemd,<br/>
    Uit ’s levens branding opgedoemd.
</p>

<p class="stanza">
Het schip kan aan de verste kusten,<br/>
    Tot hulp’loos wrak verslagen zijn.<br/>
    Verloren wis naar allen schijn—<br/>
Twee woorden, die een angstkreet susten,<br/>
    Daar ’t luide klinkt: de reddingsboot!<br/>
    De hoop herleefde uit bangen nood.
</p>

<p class="stanza">
’t Is waar: het leven met zijn hopen,<br/>
    Houdt niet wat het verwachten deed;<br/>
    Stelt reeds te leur van af de meet,<br/>
Wil spoedig ’t hart tot twijf’len nopen:<br/>
    Wat bloemknop der herinnering,<br/>
    Die nimmer, nimmer openging.
</p>

<p class="stanza">
Neen! Schillers vriendschapsidealen,<br/>
    Gaan even goed als ’t andre heen;<br/>
    Zij laten ’t hopend harte alleen:<br/>
Er blijft slechts eenzaam dolen, dwalen:<br/>
    Alleen gestâge bezigheid,<br/>
    Iets wat het nog iets zoets bereidt.
</p>

<p class="stanza">
En de terugblik naar de jaren,<br/>
    Die henengingen, ongemerkt,—<br/>
    Alsof zij nimmer, nimmer waren—<br/>
Wat hebben zij aan vreugd gewerkt?<br/>
    Ach ’t zoete dier herinnering,<br/>
    Wordt eindlijk luttel, zoo gering!
</p>

<p class="stanza">
’t Wordt in het hart, als in die dagen,<br/>
    Die ons November ruimschoots geeft;<br/>
    Als nauwelijks Natuur meer leeft;<br/>
En naar ’t bestaan der Zon we eens vragen,<br/>
    Daar achter de ondoordringbre mist,<br/>
    Men nauw er zich van vergewist.
</p>

<p class="stanza">
Wat blijft er dan nog van al ’t woelen,<br/>
    Wat geeft dan nog bevrediging,<br/>
    Den afgematten sterveling?<br/>
Waarin zich nog verheugd te voelen,<br/>
    Waarin, waarom te zijn verblijd,<br/>
    Als alles wegzinkt, met den tijd!
</p>

<p class="stanza">
Blijft er voor ’t leven dan niets over,<br/>
    Dat er ten laatste aan hangen doet?<br/>
    Blijft er dan maar geen levensmoed?<br/>
Den laatsten wensch maar onder ’t loover,<br/>
    Des kerkhofs donkren olmenkring?<br/>
    Waarmeê de laatste hoop verging?
</p>

<p class="stanza">
Blijft er niets over dan, na ’t sloven,<br/>
    Van af de wieg tot aan het graf?<br/>
    Van wat gezaaid werd, niets dan kaf?<br/>
Geen hoop op oogst? geen gouden schoven?—<br/>
    Er ligt bewaard, er ligt bereid;<br/>
    Een wissel toch op de eeuwigheid.
</p>

</div><!--end chapter-->

<div class="chapter">

<h2><a name="chap22"></a>DE PLOEGER</h2>

<p class="poem">
De volle middagzon strooit goud,<br/>
Van onbewolkten hemel af.—<br/>
De ploeger drijft zijn tweespan ginds,<br/>
Op ’t akkerveld, bijna in draf,<br/>
Door ’t bouwland heen; met vaste hand<br/>
De ploegschaar richtend, voor zich uit;<br/>
Terwijl in rechte lijn zich steeds,<br/>
Allengskens voor aan vore sluit.—
</p>

<p class="stanza">
Van ’t westen glijdt het zonnelicht,<br/>
Langs hooge gouden wolkenkruin;<br/>
Penseelt het bosch daar gindsch in geel,<br/>
Den Ploeger in het teederst bruin.—<br/>
En voorwaarts, voorwaarts, voorwaarts, gaat,<br/>
Het van ’t begin tot ’s akkers end.<br/>
Met onverdroten ijver voort,—<br/>
Zoo vaak de ploeger keert of wendt.
</p>

<p class="stanza">
Opnieuw een vore bij het tal;<br/>
Al weer een nieuwe, een nieuwe meer;<br/>
Al hijgt het span, al gudst het zweet,<br/>
Der rossen in de voren neer;<br/>
Mengt zich bij dat van ’s ploegers hoofd;<br/>
Hij weet het wel, hij weet het best,<br/>
Hoe meer hij zweet, hoe meer hij slooft:<br/>
Zijn gudzend zweet is ’s akkers mest.
</p>

<p class="stanza">
Hij smacht naar ’t doel, naar ’t eenig wit;<br/>
Zijn oog blijft voorwaarst steeds gericht;<br/>
Hij ziet niet om, naar ’t geen er reeds,<br/>
Ver achterwaarts van hem, wel ligt.—<br/>
Vol goeden moeds, steeds voorwaarts meer;<br/>
Nog is het eind der dagtaak niet,<br/>
Al wenkt er flauw en onbestemd,<br/>
Ook de eindpaal in het ver verschiet.
</p>

<p class="stanza">
Zoo is des Christens levensreis,<br/>
Die naar het hemelsch Eden leidt;<br/>
Zwaar als des Ploegers looden gang;<br/>
Maar als Een die de Rust verbeidt.—<br/>
En duikt voor hem de laatste zon,<br/>
Op de aard in ’t eind voor altijd neer,<br/>
Hem rijst na welvolbrachte taak,<br/>
De zon van ’t heerlijk Eden weer.
</p>

</div><!--end chapter-->

<div class="chapter">

<h2><a name="chap23"></a>EEN ZONNETJE</h2>

<p class="poem">
Een zonnetje op den levensweg!<br/>
Al schijnt het ook maar tusschenbeide,<br/>
    Zoo nu en dan eens vriendlijk mild,<br/>
Oase in leege barre heide;<br/>
Of als ’t aldaagsche haverveld,<br/>
    Waar men een veldviooltje ook telt!
</p>

<p class="stanza">
    Dat lonkt en lokt bij ’t ernstig groen,—<br/>
’t Welk op den luchtstroom is gaan hangen,<br/>
    Om van het Zuid den zonnegloed,<br/>
Tot ’s menschen nooddruft straks te erlangen—<br/>
    Slechts ernstig ruischend, dat nooit lacht,<br/>
Als ’t schoone bloemje in kleurenpracht.
</p>

<p class="stanza">
    Zoo’n teeder bloemje is ’t sprekend oog,<br/>
Van vreugde bij den ernst des levens,<br/>
    Dat troost en opheft altijd weer,<br/>
En levenslust teruggeeft tevens:<br/>
    Zoodat er wijss’lijk tegenwicht,<br/>
In beider schaal voor ieder ligt.
</p>

</div><!--end chapter-->

<div class="chapter">

<h2><a name="chap24"></a>AAN ZEE</h2>

<p class="poem">
Ik heb de zee, de zee gezien!<br/>
    In hare stille heerlijkheid;<br/>
En ’t stralend prachtig zonnebeeld,<br/>
    In gloed, in stille majesteit,—<br/>
Als gouden ster, aan ’t blauw azuur;<br/>
    Als kroon des hemels en de lust<br/>
Der schoone Zee,—die lachend haar,<br/>
    Als gezellinne wand’lend kust.—
</p>

<p class="stanza">
    Ik heb de zee in rust gezien,<br/>
Toen niet een enkel hulkje of boot,<br/>
    Of zeekasteel voer langs het vlak.—<br/>
Geen blanke meeuw langs ’t water schoot—<br/>
    Geheel alleen van ’t dorre duin,<br/>
Met hut noch woning in ’t gezicht,—<br/>
    Zag ik bij zwaar bewolkte lucht,<br/>
De zee in doez’lig neev’lig licht.—
</p>

<p class="stanza">
    Bij herfststorm zag ’k de hooge zee;<br/>
November’s nacht viel haastig in,<br/>
    Toen ’t stormde uit het Noord-westen weg;<br/>
Wijl ze in de hagelbui haar kracht,<br/>
    Beproefde op Friesland’s westerzoom;<br/>
De bliksem ging de windbui voor;<br/>
    De donder rolde ’t zeevlak langs,<br/>
Terwijl de storm het West schoot door.
</p>

<p class="stanza">
    Hoog steig’rend als ’t verwilderd paard,<br/>
Dat zijne woede macht’loos uit,<br/>
    Als ’t eind’lijk weer den teugel voelt,<br/>
Zoo toen de Zee; waar ze eensklaps stuit,<br/>
    Voor gordingen aan ’s paalwerks voet;<br/>
Waar zij met vreesselijk geweld,<br/>
    Als in een vlaag van razernij,<br/>
Des zeedijks glooiïng opwaarts snelt;<br/>
    Wiens top zij soms bijna bestijgt;—<br/>
Bij poozen ’t schuim er overslaat;<br/>
    Diep landwaarts in als voortgezweept,<br/>
Totdat de vloed terug weer gaat,—<br/>
    Om met een aanloop straks, opnieuw,<br/>
Met frissche benden, als versterkt,<br/>
    Zich kronkelend, ontzaglijk grootsch,<br/>
In vorm en kracht, zich opwaarts werkt;<br/>
    Totdat zij met de kruin gelijk<br/>
Des dijks, eens zelf naar binnen zag,<br/>
    Hoe vreedzaam stil in smaragdgroen,<br/>
Daar wel een andre wereld lag.—<br/>
    Bewond’rend zag ik onder mij,<br/>
Het eenig grootsche menschenwerk,<br/>
    Die reuzendijk, wiens kluitjes grond,<br/>
Den woesten oceaan stelt perk.—
</p>

<p class="stanza">
    Ik dacht: «dit is ’t getrouwe beeld,<br/>
Van ’s menschen hart, op ’s levens zee:<br/>
    Vandaag het onbewolkt geluk,<br/>
Vol kalmte, rust en stilte en vreê;<br/>
    Maar onverwacht, als uit den droom,—<br/>
In ’t middernachtuur opgeschrikt,<br/>
    Als roerloos schip, bij wilden storm,<br/>
Waar ’t havenlicht het nergens blikt.
</p>

<p class="stanza">
    Maar dat niet door de zware lucht,<br/>
Waarin de duistre sneeuwstorm woont;<br/>
    Maar dat niet door de dikke mist,<br/>
Die langs het strand hangt, zich vertoont,—<br/>
    Wordt, als de nood op ’t hoogst dan is,—<br/>
Hij, die het wolkenheer regeert<br/>
    Als de een’ge beste Loods begeerd:—<br/>
Hij merkt weldra hoe ’t onweer keert;<br/>
<br/>
    De mist tot zomerwolkjes wordt;<br/>
Zich oplost dra des massa’s zwart;<br/>
    De laatste bui verdwijnt, vervliegt,<br/>
Wier wolkenheer gedund, ontward,<br/>
    De winden breidelt, in hun vaart.—<br/>
Een streelend koeltje plooit de zee;<br/>
    Alom keert als met tooverslag,<br/>
Ook in het hart, en rust en vreê.
</p>

</div><!--end chapter-->

<div class="chapter">

<h2><a name="chap25"></a>SCHIPBREUK</h2>

<p class="poem">
Hoor! hoe de stormwind raast, naar ’t strand!<br/>
    Wat tafereel, wat grootsche luister!<br/>
Hoor de afgrond dondert, kookt en brandt,<br/>
    Dat is de zee, vrij van haar kluister!
</p>

<p class="stanza">
    Ziet, toe! hoe hoog de breede golven,<br/>
Hier steigeren, dáár ploffen neêr;<br/>
    En onder vlokkig schuim bedolven,<br/>
Weer rijzen, licht als eene veer.—<br/>
    Tot eene reuzengolf zich vormend,<br/>
Komt zij van ginder aangesneld;<br/>
    Eensklaps het hooge duin bestormend,<br/>
Met ongeëvenaard geweld.
</p>

<p class="stanza">
    De branding loeit; in breede vlokken,<br/>
Vliegt landwaarts heen, het kokend schuim;<br/>
    Het is of de ingewanden schokken,<br/>
Van ’t aardrijk in zijn diepste ruim.
</p>

<p class="stanza">
    Steeds sneller jaagt het zwarte westen,<br/>
Zijn benden wolken naar het oost;<br/>
    ’t Is of ’t heelal dreunt op zijn vesten,<br/>
Natuur haar laatsten angstkreet loost.<br/>
    Het is een bulderen, een loeien:<br/>
Bazuinen dreunen; uit het diep<br/>
    Des afgronds, schijnt het aan te groeien,<br/>
Waarin die stem, tot nog toe, sliep.<br/>
    ’t Gaat over in een daav’ren, huilen!<br/>
Het is niet meer de storm; de orkaan<br/>
    Voert thans uit zeevlak’s diepste kuilen,<br/>
Tot ’s hemelsboog, de wat’ren aan.—
</p>

<p class="stanza">
    Ten spel der golven,<br/>
Danst woest en wild—<br/>
    Dan eens bedolven,<br/>
Dan opgetild,<br/>
    In- en op ’t koken—<br/>
’t Schip, in ’t verschiet;<br/>
    Masten gebroken,<br/>
Als teeder riet;<br/>
    ’t Schip haast op zij;<br/>
    ’t Kent’ren nabij;<br/>
’t Volk handenwringend,<br/>
Elkaar omringend—<br/>
    Wijl ied’re zee,<br/>
    Van hen, één meê,<br/>
Sleurt in de baren—<br/>
Buiten de paren,—<br/>
    Die ginds omhoog,<br/>
Vast in de stengen,<br/>
’t Doodsuur verlengen,<br/>
    Of ’t hun nog moog’,<br/>
    Eind’lijk gelukken,<br/>
    Dat ’s orkaans nukken,<br/>
Eind’lijk ten lest’,<br/>
    Uitgeput raken;<br/>
En hun nog rest,<br/>
    ’t Strand te genaken.—
</p>

<p class="stanza">
    En eensklaps splijt een straal de wolken;<br/>
De bliksem licht het zeevlak rond.<br/>
    De donder antwoordt langs de kolken,<br/>
Der wilde wolkenzee, terstond:<br/>
    Nu is ’t alsof de laatste keten,<br/>
Die lucht en zee nog hield in toom,<br/>
    Als spinrag wordt vaneengereten:<br/>
De zee rijst op tot ’s wolkens zoom.<br/>
    Zij komt, zij komt, zij ploft naar onder,<br/>
Raast, loeit en schatert, davert, brult;<br/>
    Haar begeleiding is de donder,<br/>
Die ’t wolkenheer gestaâg vervult;<br/>
    En ginder: hoogten, duinen, dijken,<br/>
Paleizen, stulpen, bosch en veld,—<br/>
    Als op een tooverwoord,—zij wijken,<br/>
Meteen voor stormwinds woest geweld.
</p>

<p class="stanza">
    En bleek als schimmen,<br/>
Staan langs de reê,—<br/>
Starend in zee,<br/>
    Dalen en klimmen,<br/>
    Af- en op ’t duin,<br/>
Angstige groepen;<br/>
Wuiven en roepen,<br/>
    Of men de zeilen,—<br/>
Waar ’t maar een stip,—<br/>
    Misschien kon peilen:<br/>
’t Bekende schip,—<br/>
    Dat men uit duizend—<br/>
Herkennen kon,<br/>
    Als ’t ginder kruisend,<br/>
De oop’ne zee won.<br/>
    Immers, zoo even,<br/>
Hoorde men luid,—<br/>
Ginder in ’t zuid,<br/>
    Voelend het beven,<br/>
Onder zich, klaar:—<br/>
’t Noodschot vandaar.
</p>

<p class="stanza">
    Weenende vrouwen,—<br/>
De angst in het hart,<br/>
Staam’lend verward,<br/>
    Handen gevouwen,<br/>
Tranen in ’t oog,<br/>
Blikkend’ omhoog—<br/>
    Kind’ren, die weenen,<br/>
Smart op ’t gelaat—<br/>
    Turen daarhenen,<br/>
Waar de wind staat.<br/>
    Verweerde mannen—<br/>
’t Gelaat doorgroefd,<br/>
Staan, diep bedroefd,<br/>
    Zich in te spannen,<br/>
Spraakloos, of ook—<br/>
Door ’s brandings rook,<br/>
    Zij in hun pogen,<br/>
    Toch eindlijk mogen,<br/>
Zien, naar hetgeen,<br/>
Hen geldt alleen!—
</p>

<p class="stanza">
    Onafgebroken,<br/>
    Blijft dondren, koken,—<br/>
De Oceaan,—<br/>
Niet te weerstaan;<br/>
    Van eengereten,<br/>
Schijnt ginds de zee,<br/>
Als ’t ware in twee.—....<br/>
    Ach! welke kreten,<br/>
Ginds uit die schaar!<br/>
Maar al te waar,<br/>
    ’t Schip is bezweken....<br/>
    Golven reeds breken,<br/>
Op deze plek,—<br/>
Tegen ’t verdek.—<br/>
    Dra is ’t verdwenen,<br/>
    Alles is henen.—.....<br/>
Is het misschien?<br/>
Neen, «ik kon ’t zien,<br/>
    Dat zij het waren»....<br/>
    ’t Bloed stolt in de âren....<br/>
Want zelfs de naam,<br/>
Leest men te saâm,<br/>
    Van ’t schip, welks stukken—<br/>
    ’t Verongelukken,<br/>
Van man en van kind,—<br/>
Bevestigd men vindt.—
</p>

<p class="stanza">
    Waarom te malen,<br/>
Weemoed en smart,<br/>
In aller hart?<br/>
    Waarom ’t herhalen,<br/>
’t Naamlooze wee,<br/>
Van ’t kind der zee?
</p>

</div><!--end chapter-->

<div class="chapter">

<h2><a name="chap26"></a>ZEERAMP DER PEASENSTER EN MODDERGATSTER VISSGHERS</h2>

<p class="center">
6 MAART 1883
</p>

<p class="poem">
Wel! maar een goed en kort besluit;<br/>
    Het weer lijkt goed, het weer lijkt vast,<br/>
Op morgen wis ter vischvangst uit,<br/>
    En daarom vroeg ook opgepast:»<br/>
«Zeg ’t alle visschers straks maar aan,<br/>
Dat wij bij de eerste scheem’ring gaan.»
</p>

<p class="stanza">
    Bij het neev’lig morgenlichten,<br/>
    Zag men tal van stevens richten,<br/>
Waar des Noordzee’s deining bruist;<br/>
    Waar de wiegelende baren,<br/>
    Niet doen denken aan gevaren,<br/>
Nu geen brieschje of windje ruischt.<br/>
    En wijl de eerste stralen glimmen,<br/>
    Nergens aan de Westerkimmen,<br/>
Ook een enkel dampje rijst.<br/>
    En bij ’t stijgen van den uchtend,—<br/>
    Alle neev’len haastig vluchtend,—<br/>
’t Op geen ander weder wijst.—<br/>
    Ginds met koninklijke glorie,<br/>
    Straalt de Zon reeds als victorie,<br/>
Over kimmen’s blauwe lijn,<br/>
    Achter hare grens verborgen.—<br/>
    En daar is zij, roept «Goemorgen!»<br/>
Met haar lach van zonneschijn.
</p>

<p class="stanza">
    Ziet de golfjes rekken,<br/>
Zich een weinig stram,<br/>
    Van de slaap, en trekken,—<br/>
    Nu zij ’t licht ontdekken,<br/>
Op de hoogste kam,—<br/>
    Hunne pronkgewaden,—<br/>
    Smaragd,—overladen,<br/>
Als met goud, eens aan:<br/>
    Want het laat zich raden,<br/>
Dat de zonnelach,<br/>
Stand houdt heel den dag.
</p>

<p class="stanza">
Vol vroolijken moed en in ’t minst niet beangst;<br/>
Met blijde verwachting op rijklijke vangst,<br/>
Deed uitgeleide als steeds, haar man nu de vrouw,<br/>
Van meening dat hij weer gauw thuis komen zou.<br/>
De lucht was zoo helder, de zee was zoo glad,<br/>
Alsof nimmer lust zij tot woelen weer had;<br/>
Alsof nimmer brak zij een vrouwelijk hart;<br/>
Alsof nimmer kleedde een Bruidje ze in ’t zwart;<br/>
Alsof nooit ze een Vader den eenigen zoon,<br/>
Den Grijze ooit ontrukte, zijn al, zijne kroon.<br/>
Zijn hoop en zijn schuts in hoog’ ouderdom;<br/>
Hij stram, afgeleefd en van arbeiden krom.<br/>
Verweerd van gelaat en inwendig zoo zwak,<br/>
Een wegstervende eik, haast een hulpeloos wrak.<br/>
Daar ligt zij zoo vreedzaam, de sluimrende zee,<br/>
Alsof uit haar schoot nooit eene angstkreet van wee,<br/>
Geen doodsnik der schipbreuk’lings immer er rees,<br/>
Wiens zinken ooit maakte zoo menige wees,—<br/>
Nog hulp’loos in ’t wiegje door moederzorg teer,—<br/>
Bewaakt maar wiens vader licht nimmer keert weer;<br/>
Wie denkt dat er ’t nimmer gedolvene graf,<br/>
De hunnen de lijken niet eens weder gaf.—<br/>
Zoo stil en zoo rustig, zoo kalm en vol vreê,<br/>
Lag onder ’t geflonker der starren de zee.—
</p>

<p class="stanza">
    Aan de scherp begrensde kimmen,<br/>
    Duiken op: bij reuzenschimmen,<br/>
Wel het beste vergeleken,—<br/>
Zonder een waarschuwend teeken,—<br/>
    Massa’s, als met gouden kammen;<br/>
    Waar verbeelding vuur en vlammen,—<br/>
Die zich schijnen uit te breiden,—<br/>
Meent te kunnen onderscheiden.
</p>

<p class="stanza">
    Ginds de visschersvloot!<br/>
Alle zeilen hijschend;<br/>
Elk naar ’t noorden wijzend,—<br/>
    Vanwaar nood en dood,<br/>
Aangrijnst, uit die wolken.—<br/>
Vormen, die vertolken,<br/>
    Wat zij in hun schoot,<br/>
Storm en onweer bergen;<br/>
Dit staat vast: zij vergen,<br/>
    Moed en plichtsbetrachting,<br/>
    Kracht en doodsverachting,<br/>
Voor wat hen verbeidt,<br/>
    Van wat menschen kunnen;—<br/>
    Moog’ God tijd hen gunnen!—<br/>
Allen zijn bereid,<br/>
    Allen handig, vaardig.<br/>
    Ook de vloot zeewaardig?—<br/>
Als het razend Noord,<br/>
    Woeste zwarte buien,<br/>
    Door elkaar doet kruien.—<br/>
’t Briesje drijft hen voort,<br/>
    Reeds weer naar de kusten;<br/>
    Moog ’t Noord zoolang rusten,<br/>
Totdat alle boord—<br/>
    Trouwe reede of baken,<br/>
    Toch maar mocht genaken.<br/>
Want in ’t Noorden dáár,<br/>
    Spreekt elk in zijn eigen,<br/>
    Blijft het vreess’lijk dreigen,<br/>
’t Ongedacht gevaar.<br/>
    Gindsche wolkenvormen,<br/>
    Bergen hagelstormen,<br/>
Zoo gevreesd van daar—<br/>
    Eer men thuis is?... uren,<br/>
    Zal het moeten duren,<br/>
Met dit brieschje wind,<br/>
    Dat op loome vlerken,<br/>
    Soms zich pas laat merken,<br/>
En steeds ongezind<br/>
    Door te breken willen;<br/>
    ’t Is of heeft het grillen,<br/>
Nukken, dat het vindt.<br/>
    Thans volstrekt niet noodig,<br/>
    Heden ’t overbodig,<br/>
Dat eens voor den boeg,<br/>
    ’t Flink ging op een schuimen,<br/>
    Dat men zeil moest ruimen,<br/>
Opdat snel hen ’t droeg,<br/>
    ’t Schip naar ’t doel, hun hopen;<br/>
    ’t Pad staat hun wel open...<br/>
Is er tijd genoeg,<br/>
    Om de ree te krijgen?—<br/>
    Ziet! de wolken stijgen,<br/>
Onrustbarend snel;<br/>
    ’t Woelt daar ginds ontzettend;<br/>
    Als men maar oplettend,<br/>
Naar dat vreess’lijk spel,<br/>
    Een’ge tijd blijft staren,<br/>
    Zal men ’t dra ontwaren;<br/>
Ziet men ’t al te snel.<br/>
    Wolken achter wolken,<br/>
    Stijgen uit de kolken,<br/>
Van de zee omhoog;<br/>
    Grijze wilde luchten,<br/>
    Zoo op zee te duchten,<br/>
Dekken half den boog,<br/>
    Zwaar en dik den hemel,<br/>
    En hun woest gewemel,<br/>
Valt aanstonds in ’t oog.
</p>

<p class="stanza">
En de ernst staat thans op elks gelaat,<br/>
    Der flinke mannen, forsch en stoer,<br/>
    Op uitkijk, van den man aan ’t roer,<br/>
Tot aan den kleinsten jongen maat,<br/>
    Die meeging, al was hij nog jong:<br/>
    Omdat tot meegaan hij haast dwong.
</p>

<p class="stanza">
En de oudste, die het meest gezag,<br/>
    Van de and’ren heeft, die zijn aan boord,—<br/>
    Naar wien men ’t liefste en ’t eerste hoort,—<br/>
Zegt: «Kindren ’t wordt een zware dag,<br/>
    Helpt heden onze lieve Heer<br/>
    Ons niet, wij zien niet de onzen weer.»
</p>

<p class="stanza">
«Ik voer op zee reeds vijftig jaar;<br/>
    ’k Braveerde storm en vreess’lijk weêr,<br/>
    Maar nimmer, nimmer eenen keer,<br/>
Zag ’k zulk een onweerslucht als daar;<br/>
    Berust in ’t onvermijd’lijk lot:<br/>
    Beveel uw aller ziel aan God!»
</p>

<p class="stanza">
«Wat zal ons vlootje in volle zee,<br/>
    Bij zulk een weêr, als straks ons wacht,<br/>
    Als dra de orkaan met volle kracht,<br/>
Ons overvalt, ver van de reê?<br/>
    En die te krijgen, voor hij raast,<br/>
    Is mijn inziens, niet denkbaar haast.»
</p>

<p class="stanza">
«Toch mannen! ieder doe zijn best;<br/>
    Zet alle zeilen haastig bij;<br/>
    Dat alle man op post steeds zij.<br/>
Aan onzen lieven Heer de rest!<br/>
    Op mannen op! ’t gevaar is groot,<br/>
    Het wordt een wedloop met den dood.»
</p>

<p class="stanza">
Forsche mannen trillen, beven,<br/>
    Sterke mannen, voor wie ’t zout,<br/>
    Levenslust en brood en goud,<br/>
Steeds tot dezen had gegeven:<br/>
    ’t Wordt de braven, thans in steê,<br/>
    Hun tot graf, die zelfde zee.
</p>

<p class="stanza">
Grijze mannen, lange jaren,<br/>
    Met die wilde zee vertrouwd,<br/>
    En alzoo geworden oud,<br/>
Op die steigerende baren,<br/>
    Kiest die woeste zee tot buit,<br/>
    Tot welkome prooi hen uit.
</p>

<p class="stanza">
Jonge mannen, die hun leven,<br/>
    Hebben aan de zee gewijd,<br/>
    Hun bedrijf, hun vlijt, hun tijd,<br/>
Alles, alles wilden geven,<br/>
    ’t Is of daarvoor zij tot straf,<br/>
    Heêntrekt, hen in ’t zoute graf.
</p>

<p class="stanza">
Alle mannenoogen weenen,<br/>
    Om hun hartverscheurend lot;<br/>
    Wenden allen snikkend, tot<br/>
Verre vert’ zich jamm’rend henen:<br/>
    Zenden hunnen laatsten groet,<br/>
    Hun geliefden tegemoet.—
</p>

<p class="stanza">
Altijd nog die labberkoelte;<br/>
Altijd nog die zwakke bries.<br/>
Maar steeds dreigender ’t Noordwesten;<br/>
Altijd nog dat tijdverlies;<br/>
Maar nog zwarter dan zooeven,<br/>
Dreigt het uit den gindschen hoek,<br/>
Is naar ’t Zenith opgeklommen.—<br/>
Hoor! daar valt de storm in ’t doek,<br/>
Eene rukwind; alle scheepjes,<br/>
Eensklaps trekkend’ naar omlaag,<br/>
’t Is of ’t sein is voor de winden,<br/>
Want nu komt er vlaag op vlaag,<br/>
Leggen zoo vaak weer de scheepjes<br/>
Zich oprichten, hen weer neer,<br/>
Vliegen voor de ontboeide baren,<br/>
Over ’t water als een veêr,<br/>
Nu de hagelbuien klettren,<br/>
En de orkaan door ’t touwwerk fluit.<br/>
Maar ’t wordt duisterder allengskens,<br/>
Wijl de bui naar boven kruit,<br/>
Waarvan slechts een enkle voorpost.<br/>
Over ’t breede zeevlak ging:<br/>
Straks ja, zal het ernst eerst worden,<br/>
Voor den armen schepeling.
</p>

<p class="stanza">
Onheilspellend ruischt van verre ’t;<br/>
Lucht en water worden een;<br/>
Wolken dalen tot de golven,<br/>
Golven rijzen tot hen heen:<br/>
’t Is de stemme veler watren,<br/>
Opgeschrikt door den orkaan!<br/>
Ach wat menschenwerk en pogen<br/>
Zal bij zulk een kracht bestaan?
</p>

<p class="stanza">
Waar zijn thans de zeilen,<br/>
    Die straks bij elkaar,<br/>
Zoo statig nog dreven,<br/>
    Waar zijn zij nu, waar?
</p>

<p class="stanza">
Haast allen verdwenen.—<br/>
    Ginds tuimelt nog een,<br/>
Van golfkam tot afgrond,<br/>
    Een enkele alleen.
</p>

<p class="stanza">
En onderste boven,<br/>
    Drijft daar wrak bij wrak,<br/>
Waarvan mast en stengen,<br/>
    Voor stormwinds druk brak.
</p>

<p class="stanza">
En stervende klemmen,<br/>
    Zich nog menigeen,<br/>
Aan kiel en aan zwaarden,<br/>
    En zinken meteen.
</p>

<p class="stanza">
Daar roept men «o vader!»<br/>
    Voor altijd vaarwel!»....<br/>
Hem pakte eene stortzee,<br/>
    Met zijn metgezel.
</p>

<p class="stanza">
Ginds vatten twee broeders,—<br/>
    Gevlucht in het want,<br/>
Daar ’t scheepje gaat zinken,—<br/>
    Voor ’t laatst elkaârs hand.
</p>

<p class="stanza">
«Den groet van ons beiden:<br/>
    Neem huiswaarts dien mee,<br/>
Wie de onzen moog weêrzien,<br/>
    Al de onzen ter reê!»...
</p>

<p class="stanza">
«Wie mag overleven,<br/>
    Deez’ vreeslijke dag,<br/>
Den groet vooral Moeder!<br/>
    Wie haar terugzag.»
</p>

<p class="stanza">
Daar roept een: «Mijn Bruidje!<br/>
    Wie ooit haar weêrziet,<br/>
Zeg: hij had vergeten,<br/>
    U stervende niet.»
</p>

<p class="stanza">
Een grijze: «Wie ’t leven,<br/>
    Er afbrengt, hij zeg:<br/>
«Mijn oudje, «de groete!»—<br/>
    En toen zonk hij weg.—
</p>

<p class="stanza">
«Groet al mijne kind’ren,<br/>
    Die weesjes voortaan!»<br/>
Zeg: «Vader was stervend’<br/>
    Met hen zoo begaan.»
</p>

<p class="stanza">
Zoo jamm’rend, en ’t aak’ligst’<br/>
    En ’t vaakste geuit,<br/>
Klinkt boven het buld’ren<br/>
    Der golven weer uit:
</p>

<p class="stanza">
«Wie had kunnen denken,<br/>
    Dat ’k u beste vrouw,<br/>
Aan ’t hart nooit weêr drukken,<br/>
    Nooit wederzien zou!»
</p>

<p class="stanza">
Dus roept het en snikt het,<br/>
    Steeds van allen kant,<br/>
Voor zoover verstaanbaar,<br/>
    Uit zee en van ’t want.—
</p>

<p class="stanza">
De doodstrijd bij ’t loeien,<br/>
    ’t Woên van den orkaan,—<br/>
Bij ’t buld’ren der golven,<br/>
    Is welhaast gedaan.
</p>

<p class="stanza">
Nog wat zwarte punten,<br/>
    Een enkele stip,<br/>
Te midden der golven,<br/>
    Van manschap en schip.
</p>

<p class="stanza">
Ten leste wat wrakhout;<br/>
    Niets meer in ’t rondom;<br/>
De doodsklok langs ’t zeevlak;<br/>
    En ovrigens stom.
</p>

<p class="stanza">
Voorbij is thans alles:<br/>
    Het lijden en wee,<br/>
De doodstrijd dier mannen:<br/>
    Het treurspel op zee.—
</p>

<p class="stanza">
En aan ’t strand, al zoovele uren,<br/>
    Klimmen onophoud’lijk op,<br/>
Vrienden, magen en geburen.<br/>
    Naar den hoogen zeedijks top;
</p>

<p class="stanza">
Turen in die bange stonde,<br/>
    Naar ’t geen ’t liefst hun is op aard,<br/>
’t Gierend zeevlak steeds in ’t ronde,<br/>
    Vragend: «bleven zij gespaard?»
</p>

<p class="stanza">
d’ Arme visschers huisgezinnen;<br/>
    Want van ’t dorpje in ieders huis,<br/>
Liet toch de angst geen rust hen binnen,<br/>
    Daar geen visscher bleef tehuis.
</p>

<p class="stanza">
Trots de wreede hagelvlagen,<br/>
    Houden, houden allen stand;<br/>
Niets kan hen van de uitkijk jagen,<br/>
    ’t Oog gericht op zee en strand.
</p>

<p class="stanza">
IJlend met hun zuigelingen<br/>
    Moeders; kindren: drie of vier,<br/>
Die zich aan haar kleed’ren hingen,<br/>
    Hijgend, buiten adem schier;
</p>

<p class="stanza">
Door de geeselende vlagen,<br/>
    Die met vreesslijk geweld,<br/>
Fladdrend in hun kleed’ren jagen,<br/>
    Komen dijkwaarts ze opgesneld.
</p>

<p class="stanza">
Om met eigen oog te aanschouwen,—<br/>
    Of er nog een hope blijft,<br/>
Voor hen, licht al weduwvrouwen,—<br/>
    Wat hen steeds naar boven drijft.
</p>

<p class="stanza">
Strompelend gaan daar twee oudjes,<br/>
    Op elkanders arm geleund;<br/>
Lisp’len bibberend: «hoe koudjes»,<br/>
    Onderwijl de een de ander steunt.
</p>

<p class="stanza">
Hoe zij naar des dijks top sloven!<br/>
    Hijgend van vermoeienis,<br/>
Om ten laatste te gelooven:<br/>
    Dat er geene hoop meer is.
</p>

<p class="stanza">
Hen dreef de onrust, toen de mare,<br/>
    Klonk, hoe ’t stond, door ’t zeedorp heên,<br/>
En zij volgden ook de schare,<br/>
    En zij dachten slechts aan één.
</p>

<p class="stanza">
Want één was hun slechts gebleven;<br/>
    Hun het hoog bedaagde paar,<br/>
Aan den avond van hun leven,<br/>
    Van hun gansche kinderschaar.
</p>

<p class="stanza">
Hij lag hen zoo na aan ’t harte;<br/>
    Hij de Laatste van hun stam;<br/>
Naar hem zoo gezocht met smarte...<br/>
    O als hij niet weder kwam...—
</p>

<p class="stanza">
Ja van al, van al diegenen,<br/>
    Die daar lang reeds zijn of gaan,<br/>
Gingen zij zoo goedmoeds henen,<br/>
    Zij, die hun zoo nabestaan.
</p>

<p class="stanza">
O als ’t ergste moest gebeuren,<br/>
    Wat zal ’t zijn een smart en wee,<br/>
Die voorbij aan geen der deuren<br/>
    Ging, van ’t visschersdorpje aan zee.
</p>

<p class="stanza">
Ach! het zal voortaan na dezen,<br/>
    In het dorp, naar allen schijn,<br/>
Enkel weduwen en weezen,<br/>
    Ach! een oord van smarten zijn.
</p>

<p class="stanza">
Want het is niet te gelooven,<br/>
    Dat een man behouden bleef;<br/>
Dat in zulk een stormwind boven,<br/>
    ’t Beste schip nog uren dreef.
</p>

<p class="stanza">
En laat alle hoop gij varen,<br/>
    Die tot heden zelfs nog hoopt;<br/>
Als gij aan het weêr bedaren,<br/>
    Nog een sprankje hoop licht knoopt.
</p>

<p class="stanza">
Och! de zee zal u slechts geven,—<br/>
    Legt van wat ze ontnam, slechts weêr,<br/>
Hier of daar aan ’t strand gedreven,—<br/>
    ’t Lijk van een geliefde neêr.
</p>

<p class="stanza">
En gij zult de vraag u stellen:<br/>
    Is hij het, of is hij ’t niet?<br/>
Als men u straks komt vertellen,<br/>
    Dat de storm het stranden liet.
</p>

<p class="stanza">
En zoo is van meer dan eenen<br/>
    Armen Frieschen visschersman,—<br/>
Eer één week nog is verschenen,—<br/>
    ’t Overschot gevonden dan.
</p>

<p class="stanza">
Van de meesten taal noch teeken,<br/>
    Komt van hen terug, ooit geen;<br/>
Zelfs dat laatste zal ontbreken,<br/>
    Zelfs die troost aan menigeen.
</p>

</div><!--end chapter-->

<div class="chapter">

<h2><a name="chap27"></a>NOOD en HOOP</h2>

<p class="poem">
’t Kan stormen op de levenszee,<br/>
    Met wild verbolgen winden,<br/>
Aleer het harte rust en vreê,<br/>
Aan eene stille kalme reê,<br/>
    Ten lange lest kan vinden.—
</p>

<p class="stanza">
’t Kan zijn zelfs, dat de hooge vloed,<br/>
    Bij springtij tot de lippen,<br/>
Het zilte water rijzen doet;<br/>
En zelfs het allerstugst gemoed,<br/>
    Een angstkreet doet ontglippen.
</p>

<p class="stanza">
Er kan zooveel te torschen zijn,<br/>
    Zooveel, op aard te dragen;<br/>
Zooveel van smart, van nood en pijn,<br/>
Van kommer, leed, alsof het schijn’,<br/>
    Dat nooit weer hoop zal dagen.
</p>

<p class="stanza">
Zooveel, dat in die zwarte nacht,<br/>
    Geen licht dreigt weer te schijnen;—<br/>
Maar nooit vergeefs gehoopt, gewacht,<br/>
Maar nooit vergeefs gebeên, getracht,<br/>
    De Heer kent wel de Zijnen.—
</p>

<p class="stanza">
Hij richt door storm en onweer heen,<br/>
    De levenshulk ter reede,<br/>
Die nimmer te gewinnen scheen.—<br/>
En Hij verhoorde, Hij alleen:<br/>
    Hij hoorde zucht en bede.
</p>

</div><!--end chapter-->

<div class="chapter">

<h2><a name="chap28"></a>NEEM OP UW KRUIS</h2>

<p class="poem">
Neem op uw kruis!<br/>
    Uw lasten, uw bezwaren!<br/>
    Wat u moog wedervaren,<br/>
Bij smart, bij leed, bij ongeluk!<br/>
Hoe vrees’lijk zwaar dat kruis ook drukk’.
</p>

<p class="stanza">
Neem op uw kruis!<br/>
    Het moet gedragen worden:<br/>
    Uw lend’nen dies te omgorden!<br/>
En brandende steeds uwe lamp,<br/>
Bereid tot ’s levens zwaren kamp.
</p>

<p class="stanza">
Neem op uw kruis!<br/>
    Hoe zwaar het ook moog’ vallen;<br/>
    Gij zijt slechts één dier allen,<br/>
Die onder ’t kruis gebogen gaat,<br/>
Te dragen ’t nauwelijks in staat.
</p>

<p class="stanza">
Neem op uw kruis!<br/>
    Al kunt gij het niet dragen—<br/>
    Vergeefs is ’t morren, klagen;<br/>
De last wordt immers lichter niet,<br/>
Door uwe klacht, door uw verdriet.
</p>

<p class="stanza">
Neem op uw kruis!<br/>
    Om met den strijd te aanbinden,<br/>
    Uw Kruisdrager te vinden;<br/>
Die zegt: «Komt allen herwaarts gij!<br/>
Gij, met uw drukkend kruis, tot Mij!»
</p>

<p class="stanza">
Neem op uw kruis!<br/>
    «Ik zal u ruste geven.»<br/>
    ’k Richt op: «gij zult niet sneven,<br/>
’k Neem op, in uwen zwaren druk.<br/>
Mijn kruis voor uwen last en juk.»
</p>

<p class="stanza">
Neem op uw kruis!<br/>
    «Zachtmoedig, ned’rig ’t harte,<br/>
    Leer van Mij,» in uw smarte.—<br/>
Bij alles wat u ooit ontviel,’<br/>
Geeft ruste zulks aan uwe ziel.
</p>

<p class="stanza">
Neem op uw kruis!<br/>
    Dan is het licht te dragen;<br/>
    Dan zal Ik zelf u schragen.<br/>
Die zegt: «Komt allen herwaarts gij,<br/>
Met uw te dragen kruis tot Mij!»
</p>

</div><!--end chapter-->

<div class="chapter">

<h2><a name="chap29"></a>Wij zijn op reis</h2>

<p class="poem">
Wij zijn op reis.—<br/>
    Hoe lang de tocht zal duren,—<br/>
    ’t Zij lange jaren, of slechts uren;—<br/>
Is de eindpaal ver of in ’t verschiet?<br/>
Wij weten, weten ’t niet!
</p>

<p class="stanza">
Wij zijn op reis;<br/>
    Op reis, naar ’t onbekende;<br/>
    Waar onze voet, zich keere of wende:<br/>
Wij reizen onze loopbaan af,<br/>
Toch regelrecht naar ’t graf.
</p>

<p class="stanza">
Wij zijn op reis;<br/>
    Alsof wij vreemden waren;<br/>
    ’t Zij we onderwegs, of bloemen garen,<br/>
Of doornen legge op ’t pad ons ’t lot:<br/>
’t Wijst regelrecht naar God!
</p>

<p class="stanza">
Wij zijn op reis,<br/>
    Wel naar het onbekende;<br/>
    Maar God, Hij is en blijft het ende:<br/>
Want slechts bij Hem zijn wij eerst thuis,<br/>
In ’t heerlijk Vaderhuis.
</p>

</div><!--end chapter-->

<div class="chapter">

<h2><a name="chap30"></a>BIJ ’T EINDE DES JAARS</h2>

<p class="poem">
    O Jaarkrings allerlaatste!<br/>
Al zijn uw dagen kort,<br/>
    Zie! hoe het te elfder ure,<br/>
Nog licht rondomme wordt.
</p>

<p class="stanza">
    Dat is het licht der wereld;<br/>
’t Welk gloort uit Bethlehem;<br/>
    Verkondigd van den Hoogen,<br/>
Door juichende Englenstem!
</p>

<p class="stanza">
    Hoe heerlijk! «Vrede op aarde!<br/>
God in de Heem’len, Eer!<br/>
    In menschen Welbehagen!»<br/>
God zelf, der menschen Heer!—
</p>

<p class="stanza">
    ’t Is niet het licht der aarde,<br/>
Dat beurt’lings stijgt en daalt,<br/>
    Maar dat gestadig rijzend,<br/>
Het groot Heelal bestraalt.
</p>

<p class="stanza">
    Dat is het licht der wereld,<br/>
Waarnaar zoo lang gesmacht;<br/>
    Des menschdoms hoogste wenschen,<br/>
Reeds eeuwen lang verwacht!
</p>

<p class="stanza">
    O blijdste dag der dagen!<br/>
Hoe juicht het van rondom,<br/>
    Van duizend menschentongen,<br/>
Met heel der Englen drom.
</p>

<p class="stanza">
    De Vader gaf zijn’ Een’gen,<br/>
Zijn Eengeboren Zoon,<br/>
    Der zondaarswereld over,<br/>
Van Zijnen heil’gen Troon.
</p>

<p class="stanza">
    Begaan met ’s menschen afval,<br/>
Was ’t offer niet te groot,<br/>
    Hem, Zoen voor alle zonde,<br/>
Dat Hij het menschdom bood.
</p>

<p class="stanza">
    Loof den algoeden Vader!<br/>
Kniel bij de kribbe neer,<br/>
    Van ’t kindeken, uw Heiland,<br/>
Uw Middelaar, uw Heer!
</p>

</div><!--end chapter-->

<div class="chapter">

<h2><a name="chap31"></a>Na dezen</h2>

<p class="poem">
Gedenk te sterven,<br/>
    Te sterven mensch!<br/>
Uw zwoegen, zwerven,<br/>
    Vindt daar zijn grens,<br/>
Waar ge in de groeve,<br/>
    Ter nederdaalt.—<br/>
’t Zij lang gij toeve,<br/>
    Door vreugde omstraald;<br/>
’t Zij korte dagen,<br/>
    Gij ’s levens smart,<br/>
Slechts hebt te dragen,<br/>
    In ’t bange hart.—<br/>
Gedenkt te sterven!<br/>
    Is ’t wachtwoord steeds:<br/>
Dit leven derven,<br/>
    Deels vreugd, deels leeds.—
</p>

<p class="stanza">
Zie! rozen bloeien,<br/>
    In wit en rood;<br/>
En lelies groeien,<br/>
    Op graf en dood.—<br/>
’t Mos weeft zijn stengel,<br/>
    Zoo donzig zacht,<br/>
In ’t kleurgemengel,<br/>
    Dier bloemenpracht,<br/>
De graven over,<br/>
    De marmerzerk,<br/>
Door hangend loover,<br/>
    Van wilg of berk;—<br/>
Cipressen treuren,<br/>
    In altoos groen;<br/>
En klimops kleuren,—<br/>
    Als rijk festoen,<br/>
Het praalgesteente:<br/>
    Gepleisterd graf—<br/>
Waar ’t doodsgebeente,<br/>
    ’t Verderf zich gaf.—
</p>

<p class="stanza">
Gedenk te sterven!<br/>
    Ging ’t al vooraf;<br/>
Vergaan, verderven,<br/>
    Als stof, als kaf,<br/>
Wanneer tot aarde,<br/>
    Het aardsche keert,<br/>
Die het ook baarde,<br/>
    En ’t weêr begeert.—<br/>
Stof zult gij weder<br/>
    Eens worden, gij,<br/>
Als gij eens neder,<br/>
    Daar zij, aan zij,<br/>
U strekt ter ruste.—<br/>
    ’t Zij arme of rijk’,<br/>
Of maag’ u kuste,<br/>
    Als liefdeblijk,<br/>
Ten afscheidsgroete;<br/>
    Of vriend of buur,<br/>
Aan ’t graf u moette,—<br/>
    Of vreemde om huur.—
</p>

<p class="stanza">
Maar sterft het koren,<br/>
    In de aard niet, eer,—<br/>
’t Opnieuw geboren,<br/>
    Verrezen weer,—<br/>
Vol kracht herlevend—<br/>
    De aard toevertrouwd—<br/>
Zijn oogsten gevend,<br/>
    Wel honderdvoud?<br/>
En zweeft de vlinder,<br/>
    Ontslagen thans,<br/>
Van boei en hinder,<br/>
    In kleur en glans,—<br/>
Uit worm of made,<br/>
    Verheerlijkt,—niet?<br/>
Nu hij zijn wade,<br/>
    Slechts achterliet.—<br/>
Zal eens hier achter,<br/>
    ’t Zoo ook niet zijn?<br/>
Wanneer de Wachter,<br/>
    Het zwart gordijn,—<br/>
Dat dood en duister<br/>
    Genoemd wordt,—scheidt,<br/>
En ’s hemels luister,<br/>
    De slapers beidt?
</p>

</div><!--end chapter-->

<div class="chapter">

<h2><a name="chap32"></a>EXCELSIOR</h2>

<p class="poem">
    Naar boven! naar boven!<br/>
    Wie kan ons ontrooven,<br/>
De geestdrift, ’t verlangen,—<br/>
Waar ’t hart aan blijft hangen:—<br/>
    Wat men bleef gelooven.
</p>

<p class="stanza">
    Van de aarde opgeheven!—<br/>
    Als of ten nieuw leven,<br/>
Als naar het volmaakte,—<br/>
Waar ’t hart zoo naar haakte,<br/>
    Gewend nu den steven!
</p>

<p class="stanza">
    Op vleugelenslagen,<br/>
    Steeds hooger gedragen!<br/>
Waar ’s horizons lijnen,<br/>
In de ether verdwijnen,<br/>
    Steeds opwaarts zich wagen.
</p>

<p class="stanza">
    Steeds jubelend stijgen,<br/>
    Waar ’t heilige zwijgen,<br/>
Niets dreigt te verstoren,<br/>
Van wat nooit te voren,<br/>
    Gehoopt werd te krijgen!
</p>

<p class="stanza">
    Of ’t slechts enkele uren,<br/>
    Of jaren moog duren;<br/>
Wie vraagt meer naar tijden,<br/>
Als men langs de zijden,<br/>
    Van sterren kan sturen!
</p>

<p class="stanza">
    Wie zal, als planeten,<br/>
    Als zonnen, kometen,<br/>
Bij ’t nog altijd rijzend,<br/>
Naar hooger ons wijzend,<br/>
    Zich zelf niet vergeten?
</p>

<p class="stanza">
    Waar nog geene grenzen,<br/>
    Ons nietige menschen,<br/>
Door cijferen wetten,<br/>
De mijlpalen zetten:—<br/>
    Nog hooger wij wenschen!
</p>

<p class="stanza">
    Vergeten ’t verleden,<br/>
    Van wat ligt beneden;—<br/>
Nog slechts te behoeven,<br/>
Een oogwenk te toeven,<br/>
    In ’t vluchtige heden.
</p>

<p class="stanza">
    Nog hooger! naar boven!<br/>
    Neen, niet uit te dooven,<br/>
Wat over de zonnen<br/>
Heen, aan ’t Onbegonnen’,<br/>
    Blijft hopen, gelooven!
</p>

</div><!--end chapter-->

<div class="chapter">

<h2><a name="chap33"></a>VERTROUWEN</h2>

<p class="poem">
Leeuwerikje!<br/>
’k Zie, uw nestje,<br/>
Bouwt ge weder,—<br/>
Half verholen,<br/>
Achter sprietjes,—<br/>
In een holte,<br/>
Die een stortbui,<br/>
Van de laatste<br/>
Herfst, daar groefde!
</p>

<p class="stanza">
Lenteluister,<br/>
Gloeit en schittert,<br/>
Van den hemel,<br/>
Op u neder,<br/>
Achter gouden<br/>
Wolkengroepen,<br/>
Weg, van boven.—<br/>
Licht en schoonheid,<br/>
Rondom strooiend;<br/>
Bloemen lokkend!<br/>
Madeliefjes,—<br/>
Heldre sterren,—<br/>
In het donzig<br/>
Groen der weide,—<br/>
Blinken, lonken,<br/>
Rondom ’t plekje,<br/>
Dat ge u zelven,—<br/>
Hebt verkoren,—<br/>
Leeuwerikje.
</p>

<p class="stanza">
De bezieling,—<br/>
Die er uitgaat,<br/>
Van de stralen,<br/>
Die dat alles,<br/>
Tot herleven,<br/>
Riepen, wekten,—<br/>
Trekt verlangend’,<br/>
U naar boven;<br/>
En ge ontplooit straks,<br/>
Uwe vlerkjes,<br/>
Om te rijzen,<br/>
Om te stijgen,<br/>
Op naar ’t luchtruim!<br/>
Waar de gouden<br/>
Bron der stralen,—<br/>
Onweerstaanbaar,<br/>
U van de aarde,—<br/>
Om te juichen,<br/>
Om te jub’len,<br/>
En te loven’—<br/>
Opwaarts wenkte.—
</p>

<p class="stanza">
Vreugde doet uw<br/>
Boezem zwellen;<br/>
En geeft uiting,<br/>
In een Hymne,<br/>
Die gij opzendt,<br/>
Naar de wolken—<br/>
Terwijl de aarde,<br/>
Ondertusschen,<br/>
Hoort en luistert,<br/>
Naar dien lofzang,<br/>
Ongekunsteld,<br/>
Schoon en rein.—
</p>

<p class="stanza">
Zoo verlangend,<br/>
En zoo blijde,<br/>
In mijn lot zijn—<br/>
Mij van de aarde,<br/>
Van de wereld,<br/>
Los te maken,—<br/>
Mocht mijn deel steeds,<br/>
Hier beneden,<br/>
Immer wezen;—<br/>
Dat ’k met vrije<br/>
Vleugelslagen,<br/>
Van de moeite,<br/>
Kommer, lijden,<br/>
Uit de boeien,<br/>
Die mij kluistren,<br/>
Aan al ’t aardsche,—<br/>
Was onttogen,—<br/>
Opdat ik dan,—<br/>
Aan de bron van<br/>
Alle leven,<br/>
Licht en luister,<br/>
Mij kon laven,—<br/>
Voor een eindlooz’<br/>
Eeuwigheid.
</p>

</div><!--end chapter-->

<div class="chapter">

<h2><a name="chap34"></a>Abraham’s Offerande</h2>

<p class="poem">
    «Ja ’t is uw wil o Vader!<br/>
    Ofschoon me in hart en ader,<br/>
Bij die gedachte ’t bloed verstijft...<br/>
    Mijn eenig kind zal ’k geven,<br/>
    Hoe ook mijn hand moog’ beven,<br/>
Die ’t staal straks door zijne ad’ren drijft.»
</p>

<p class="stanza">
    «Volg mij gij mijn geliefde,»<br/>
    Spreekt Abraham.—Al kliefde,<br/>
Reeds ’t mes zijn eigen hart;—<br/>
    Al moest dat hart ook breken,<br/>
    Toch tracht hij kalm te spreken,<br/>
In de overmaat van smart.
</p>

<p class="stanza">
    «Maar wat zal ’t offer wezen?»<br/>
    Is eensklaps opgerezen,<br/>
In ’t kinderlijk gemoed;<br/>
    «God zelf zal ’t offer geven,»<br/>
    Spreekt Abraham met beven,<br/>
«Het heden te offren bloed.»
</p>

<p class="stanza">
    O! zwijgend gaat hij verder,<br/>
    Hij! de getrouwe herder,<br/>
Met het geliefde schaap;<br/>
    Tot, waar God, den getrouwe,<br/>
    Zegt, dat hij ’t altaar bouwe,<br/>
Om ’t offeren den knaap.
</p>

<p class="stanza">
    «’t Is Vaders welbehagen,»<br/>
    Zoo moog zijn harte klagen,<br/>
In matelooze rouw:<br/>
    «Zijn wil zal zegepralen,<br/>
    En mijn geloof niet falen:<br/>
Ik weet op Wien ik bouw.»
</p>

<p class="stanza">
    Daar zal zijn hand zich heffen,<br/>
    Om ’t dierbre Kind te treffen;<br/>
O God! slechts ééne slag...<br/>
    En dan o! hartverscheurend....<br/>
    ’t Is God, hem waardig keurend<br/>
Zijn vriend, Die ’t eischen mag.
</p>

<p class="stanza">
    Als met gebroken oogen,<br/>
    Staat over ’t kind gebogen,<br/>
De Vader Abraham;<br/>
    Nog Vader slechts een wijle...<br/>
    «O God! en dan, dan ijle,<br/>
De wanhoop toe, om ’t schuld’loos lam.»
</p>

<p class="stanza">
    Daar ligt het zoo aanvallig,<br/>
    Door onschuld zoo lieftallig,<br/>
Des vaders eenig Kind;<br/>
    Dat Kind zal hij vermoorden....<br/>
    «Is ’t waarheid dan, die woorden,<br/>
Alsof in leed, God wellust vindt?»
</p>

<p class="stanza">
    «En toch ’t is waarheid, waarheid;<br/>
    ’t Zijn woorden, zoo vol klaarheid;<br/>
Zoo zal, zoo moge het dan zijn;»<br/>
    Een laatste blik vóór ’t scheiden...<br/>
    «Treedt God niet tusschenbeiden,<br/>
Zoo zijt gij Dierb’re niet meer mijn...»
</p>

<p class="stanza">
    «Vaarwel!» met biddende oogen,—<br/>
    Het slachtmes uitgetogen,—<br/>
Heft zich de hand omhoog!<br/>
    Daar, daar, daar valt het neder....<br/>
    «Terug! gij hand, keer weder,<br/>
Die zich tot slaan bewoog!»....
</p>

<p class="stanza">
    «Terug!» dus roept almachtig,<br/>
    Daar eensklaps ernstig, krachtig,<br/>
Een stem van ’s Hemels trans.<br/>
    «Terug, terug! Ik reken,<br/>
    Uw groot geloof gebleken,<br/>
En uw vertrouwen thans!»
</p>

<p class="stanza">
    O! zalig treedt de Vader,<br/>
    Zijn dierbren Liev’ling nader,<br/>
Die nog op ’t altaar ligt....<br/>
    Bedwelmd door diepe ontroering,<br/>
    Van dankbare vervoering,<br/>
Heeft hij zijn Izaak opgericht.
</p>

<p class="stanza">
    Verplet stort hij in de armen<br/>
    Van ’t Kind. «God! welk erbarmen,»<br/>
Uit zijn verrukt gemoed....<br/>
    Een betere offerande,<br/>
    Toont hem de boschwarande,<br/>
Om te offeren dat bloed.—
</p>

<p class="stanza">
    Dat is geloofsvertrouwen!<br/>
    Dat zonder ook te aanschouwen,<br/>
God dienen naar ’t bevel.—<br/>
    ’t Gebod moog’ duister schijnen:<br/>
    De Vader kent de Zijnen,<br/>
Al wat Hij eischt, is wel.—
</p>

</div><!--end chapter-->

<div class="chapter">

<h2><a name="chap35"></a>AANDENKEN AAN MIJNE DIERBARE MOEDER,<br/>
overleden 28 Januari 1849</h2>

<p class="poem">
Ik heb een klein, mij dierbaar plekje grond op aarde.<br/>
Mijn diep betreurde Vader heeft het dikwerf mij gezegd;<br/>
Zoon! sprak hij dan: «houd steeds dat graf in hooge waarde:<br/>
’t Is daar dat ik uw beste Moeder heb ter rust gelegd.»
</p>

<p class="stanza">
«Gij hebt Haar niet gekend, want nog geen tweetal jaren,<br/>
Hadt gij bereikt, mijn Kind, toen zij reeds van ons scheiden ging;<br/>
’k Bleef op haar leêge plaats, met droeve erinn’ring staren,<br/>
Alleen met U, een hulploos weesje, als teed’re zuigeling.»
</p>

<p class="stanza">
«Is ’t niet? hoe gaarne zoudt gij hare lieve trekken,<br/>
Aanschouwen mogen, ja! al was het slechts een enklen keer.<br/>
Maar ach de erinnering kan u niets doen ontdekken,<br/>
Hoeveel daarop gepeinsd, daarover nagedacht, hoe zeer.»
</p>

<p class="stanza">
Maar dierbre Moeder, ik, ik kan gelooven, weten,<br/>
Dat ik heb aanschouwd eenmaal, van aangezicht tot aangezicht,<br/>
U zoo vereerde Vrouw, die Moeder ik mocht heeten,<br/>
Die mij heeft toegelacht, mij hulpeloos, mij teeder wicht.
</p>

<p class="stanza">
Wier Eng’lenlach vol zoets ik weder tegenlachte,<br/>
Waar de eerste lach van mij, haar allergrootste vreugde was;<br/>
Wier zoete kus mij bij ’t ontwaken ’s morgens wachtte,<br/>
En die in ’t wel van haar zoo dierbaar kind, haar ganschen hemel las.
</p>

<p class="stanza">
O Moeder! ik kan niet de moeite en duizend zorgen,<br/>
Die goddelijke liefde van uw hart, die moedermin,<br/>
Vergelden ooit, die, van af de avond, tot den morgen,<br/>
Tot de avond van den morgen, van het eind tot het begin.—
</p>

<p class="stanza">
Moog in ’t gewest der Zaligen, gij Moeder dragen,<br/>
De kroon van reine levenswandel, moederliefde en deugd!<br/>
Daar Dierb’re! vroeg voor u reeds de eeuw’ge dag mocht dagen,<br/>
Ben ’k onder tranen om uw welzijn steeds verheugd.
</p>

<p class="stanza">
’k Vertrouw, Gij werd met Hem, uw besten Man vereenigd.—<br/>
Mijn diep betreurde Vader liet mij eindlijk hier alleen.<br/>
Uw beider heug’lijk lot, is ’t wat mijn smart hier lenigt:<br/>
Gescheiden voor een tijd, zijt gij voor de eeuwigheid thans Één.—
</p>

<p class="stanza">
En eenmaal zal de dag voor mij wellicht ook gloren,<br/>
Dat ’k U mijn Moeder dan van aangezicht tot aangezicht,<br/>
Gestaâg aanschouwen mag; uw lieve stem zal hooren,<br/>
Waarvoor dan ’t lang gedragen leed, van lang verwachten, zwicht.—
</p>

<p class="stanza">
Zacht ruste uw dierbaar stof hier in den schoot der aarde!<br/>
Uw graf blijft heilig mij, als een’ge erinnering,<br/>
Wat Moeder ’k van U heb, welk graf mij die bewaarde.<br/>
En enkel op deze aarde alleen mij niet verloren ging.
</p>

</div><!--end chapter-->

<div class="chapter">

<h2><a name="chap36"></a>AANDENKEN AAN MIJNEN DIERBAREN VADER,<br/>
overleden 2 October 1879</h2>

<p class="poem">
Rust, sluimer zacht! o stof van mijnen dierbren Doode!<br/>
Stof van mijn allerbesten Vader, rust en sluimer zacht!<br/>
Sinds vele jaren dekt U reeds de groene zode;<br/>
Toch blijft gij steeds in liefde door uw eenig kind herdacht.
</p>

<p class="stanza">
Erkentlijk voor al ’t goede, blijf ik U herdenken:<br/>
Want in den besten zin des woords, waart Gij een Vader mij.<br/>
O Vader! hoe gevoel ’k de waarde van uw wenken,<br/>
Uw wijze lessen; ’t Is of staat gij nog steeds aan mijn zij.—
</p>

<p class="stanza">
Rust van uw arbeid, Gij Die werktet al uw dagen,<br/>
Zoolang als ’t dag was Dierbre. Ja de groote morgen slaat,<br/>
Als met U al de Ontwaakten Sions wachters vragen:<br/>
Wat ginder gloort van ver, is dat niet ’s Hemels dageraad?
</p>

<p class="stanza">
Of is dat licht voor U naar ’t Zenith reeds geklommen?<br/>
Is lang, zeer lang misschien, voor U des Hemels heerlijkheid,—<br/>
In ’t Paradijs, van Vader, Zoon en heil’ge Englendrommen,<br/>
Der Heem’len heerlijkheid, U zoo betreurde, reeds bereid?
</p>

<p class="stanza">
En hebt gij Haar, die lang van af deez’ droevige aarde,<br/>
Uw dierbre Vrouw, mijn lieve Moeder, treurend van ons ging,—<br/>
Die onder ’t scheiden nog weemoedig op ons staarde—<br/>
Haar aan de gindsche zijde ontmoet als blijde Hemelling?—
</p>

<p class="stanza">
Hoe smartlijk was het leed, dat bij uw dood mij griefde;<br/>
Hoe treurig was het mij, uw laatsten levensdag en nacht;<br/>
Uw laatste woorden, woorden, slechts van vrede en liefde:<br/>
Ik hoor dat spreken nog, die dierbre stern, zoo goed, zoo zacht!
</p>

<p class="stanza">
Ik voel de polsslag nog allengskens zwakker tikken,<br/>
Besluiteloos op ’t lest van al, of van niet, of van weer;<br/>
Een eeuwigheid lag in die spannende oogenblikken,<br/>
Tot eind’lijk voor altijd, eindlijk voor ’t laatst, voor nimmermeer.
</p>

<p class="stanza">
Met diepen weemoed bleef ’k op den Geliefde staren,<br/>
Ik arme, Wien niets bleef dan slechts een zielloos overschot.<br/>
En ’k bij het graf der Dierbre ’k al mijn kracht moest gâren,<br/>
Om staande nog te blijven, in mijn zwaar te dragen lot.
</p>

<p class="stanza">
Mij is de weemoed zoet, waarmeê ’k aan U blijf denken,<br/>
Nog over Uw gemis, zoo zeer, zoo eind’loos, diep bedroefd.<br/>
Maar bij uw graf is ’t, of ik ’t voel, naar boven wenken,<br/>
Waar beste Vader thans, altijd, voor eeuwig, Gij vertoeft!
</p>

</div><!--end chapter-->

<div class="chapter">

<h2><a name="chap37"></a>25 NOVEMBER 1892</h2>

<p class="poem">
Donkere Novemberdag,<br/>
Vraag, al is het maar een lach,<br/>
    Van de steeds verscholen zon,<br/>
    Ot het op deez’ dag niet kon—<br/>
Zeg: één Straaltje van uw glans,<br/>
Voor den blijden dag van thans!
</p>

<p class="stanza">
Zephyr! jaag de wolken heen,<br/>
Deez’ Novemberdag alleen.—<br/>
    Laat al de and’ren aan den mist,<br/>
    De Atmospheer worde opgefrischt!<br/>
Vraag ’t zoo met een schelm’schen lach,<br/>
Slechts voor dezen enk’len dag.
</p>

<p class="stanza">
Dan, van buiten zonneschijn!<br/>
En van binnen moog’ het zijn!<br/>
    Want mijn een’ge Lieveling,—<br/>
    Die ik van Gods hand ontving—<br/>
Zestien lente’s Bloem, verjaart—<br/>
De Een’ge Bloem in mijnen gaard.—
</p>

<p class="stanza">
En Gij Vader, Die omhoog,<br/>
Voor haar waaktet, sla Uw oog,<br/>
    Steeds met welgevallen neêr,<br/>
    Op mijn Dierb’re, en Gij vermeer’<br/>
Hare jaren.—En zij leer’,<br/>
U te kennen, tot Uwe eer!
</p>

</div><!--end chapter-->

<div class="chapter">

<h2><a name="chap38"></a>Januari</h2>

<p class="poem">
Eerstgeborene der Twaalve,<br/>
Die in killen winternacht,<br/>
Bij aanhoudend vlokkendwarr’len,<br/>
In de smettelooste pracht,<br/>
Van het zachte dons van boven,<br/>
Koesterend u wollig warm,<br/>
Aan Natuur, die thans vol blijdschap,<br/>
Sust u, als in moeders arm.<br/>
Hoor! de hooggetakte abeelen,<br/>
Zingen met het dennenbosch,—<br/>
Dat zij ’t al er mee vervulden,—<br/>
Luide, luide er nu op los;<br/>
Want het rijk is aan de winden,<br/>
Om den tijd van ’t nieuwe jaar;<br/>
Daarom ’t wiegelied gezongen,<br/>
Luide, luide met elkaar!<br/>
In de wouden, langs de velden,<br/>
Zoolang tot het kleine schaap,—<br/>
Dat zooeven werd geboren,<br/>
Valt in de eerste zoete slaap;<br/>
Laat hen dan het rustend wiegje,<br/>
Met des sneeuwvals trouwe hulp,<br/>
Dicht, zorgvuldig het omhullen,<br/>
Tot een warm gevoerde schulp.
</p>

<p class="stanza">
En als straks de wolken breken,<br/>
Leg’ met hen heel ’t windenheer,—<br/>
Dat de jonggeboorne ontwake<br/>
Niet te vroeg, zich weer ter neêr.<br/>
En wanneer hij wakker worde,<br/>
In het jonge morgenuur,<br/>
Zij eene eerste lieve groete,<br/>
Van de frissche woudnatuur,<br/>
Met het helderst zonnelachje,<br/>
Dat het nieuwe jaar maar heeft;<br/>
Wijl des winters een’ge Zanger,<br/>
Luid zijn wiegezangen geeft,<br/>
In ’t ontbladerd bosch ten beste:<br/>
’t Winterkoninkje er alleen,<br/>
Hij, de kleinste in ’t koor der zangers,<br/>
Ach zoo lief, zoo teer, zoo kleên.—
</p>

<p class="stanza">
En heeft de aarde thans geen bloemen,<br/>
Zoo vol aangename geur,<br/>
Toch wil Winter bloemen geven,<br/>
Schildert der juweelen kleur,<br/>
Op zoo meen’ge vensterruiten.<br/>
En het zonlicht roert hen aan,<br/>
Met zijn gouden tooverroede,<br/>
Langs zijn heele zuiderbaan,<br/>
Dat zij schitteren en lonken,<br/>
Op de ruiten overal,<br/>
Grillig schoon in bloem en blaad’ren,<br/>
In het prachtig zevental.
</p>

<p class="stanza">
En op eenmaal: luid en luider<br/>
Roept het blij, van hier en daar:<br/>
«Heil en zegen, duizendmalen,<br/>
In het nieuw geboren Jaar!»
</p>

<p class="stanza">
Jaarkrings Eerst’ling, U mijn groete!<br/>
U mijn heilwensch! meerder lief,<br/>
Krijg ’k u, als gij werk’lijk bloemen,<br/>
Schenkt in de eerste Madelief!
</p>

</div><!--end chapter-->

<div class="chapter">

<h2><a name="chap39"></a>DE EENIGE ZOON</h2>

<p class="poem">
Zij hadden een huisje met eenigen grond;<br/>
Hun eigendom lag daar zoo mooi afgerond;<br/>
De weg, die door ’t dorp liep, ging gansch er langs heen;<br/>
’t Zag netjes er uit steeds, al was het wat kleen.
</p>

<p class="stanza">
’t Verschilde van de andere huizen niet veel;<br/>
Een dubbele boomrij van wilg en abeel,<br/>
Beschermde bij wintertij, tegen ’t Noord-West,<br/>
Den schoorsteen en ’t stroodak van ’t huisje opperbest.
</p>

<p class="stanza">
Geen sieraad of weelde werd er aan ontwaard,<br/>
Want de eigenaars waren van deeg’lijken aard;<br/>
En wat ze overhielden, werd stil opgetast,<br/>
In plaats van verbruikt ooit, in lade of in kast.
</p>

<p class="stanza">
En niemand zou zeggen, als ’t huisje men zag,<br/>
Dat bijna een schat zelfs, verborgen daar lag;<br/>
Twee vensterkes klein maar, gordijntjes wat flets,<br/>
Gaf ’t aanzien aan alles: «geheel ouderwetsch.»
</p>

<p class="stanza">
Eene eeuw wel ten achter, bij hunne overbuur;<br/>
Wiens groote kozijnen in zijn gevelmuur,<br/>
Pas groen opgeschilderd, in schittrende kleur,<br/>
Wedijverden met het lichtbruin zijner deur.
</p>

<p class="stanza">
Maar ondanks ’t verguldsel van weelde en pracht,<br/>
Werd zijn geld en goed toch als weinig geacht.<br/>
En klopte de geldnood soms eens bij hem aan,<br/>
Deed hem tot leenen naar buurman wel gaan.
</p>

<p class="stanza">
Zoo werd het ten leste, allengskens aan ’t end,<br/>
Door ’t dorp en omstreken voorgoed ook bekend,<br/>
Dat onze oude luidjes van ’t huisje, maar steeds,<br/>
Voor den ouden dag goed gespaard hadden reeds.—
</p>

<p class="stanza">
Op ’t hun dierbaar klein stuk aarde,<br/>
Waar zich rust met eenvoud paarde,<br/>
    Leefde ’t echtpaar met hun zoon,<br/>
    ’t Eenigst kind, hun al, hun kroon;<br/>
Naast hem, was hun beste gave,<br/>
’t Kleine goedje, en hunne have.<br/>
    Anderhalve bunder grond,<br/>
    Lag om ’t boerderijtje in ’t rond:<br/>
Akkerland en klaverweide,<br/>
Zoowat om de helft van beide—<br/>
    En ’t met zorg bebouwde land,—<br/>
    Onder ’s bouwheers nijvre hand,—<br/>
Bood hun nooddruft, meer dan noodig;<br/>
’t Zuivel werd haast overbodig,<br/>
    Voor hun daag’lijks onderhoud,<br/>
    Aan de zorgen toevertrouwd,<br/>
Van de huisvrouw, die de koeien,<br/>
Tot een melkopbrengst deed groeien,<br/>
    Deed vermeerd’ren bij den dag,<br/>
    Waarvan men geen weêrga zag.<br/>
En hun trots, hun een’ge jongen,<br/>
Was reeds van ’t besef doordrongen:<br/>
    Wie volmaakt een akkerman,<br/>
    Zijn wil, en het worden kan,—<br/>
Moet de spade en hark vroegtijdig,<br/>
Reeds hanteeren, moet veelzijdig,<br/>
    Zich ontwikk’len, opdat hij,<br/>
    Eenmaal knap en handig zij.<br/>
Daarom, uit de school gekomen,<br/>
Fluks de hark ter hand genomen,<br/>
    Die hij op den akker ziet,<br/>
    Waar zijn Vâ haar blijven liet.<br/>
En slaat straks diens arbeid gade,<br/>
Hoe hij werkt, met schop en spade,<br/>
    Zonder dat hij ’t nog behoeft.—<br/>
    Somtijds zijne kracht beproefd,<br/>
Bij den oogst, met zeis of sikkel,<br/>
En het wordt hem dan ten prikkel,<br/>
    Als zijn vader zegt, «’t gaat goed,»—<br/>
    Dat hij ’t straks nog beter doet.
</p>

<p class="stanza">
Maar het knaapje wordt steeds ouder;<br/>
En hij neemt van ’s vaders schouder,—<br/>
    Nu hij vijftien jaren telt,—<br/>
    Een deel arbeids. En in ’t veld,<br/>
Van des daag’raads eerste glimmen,<br/>
Tot des avonds gouden kimmen,<br/>
    Gunt hij zich slechts luttel rust:<br/>
    Want dat leven is zijn lust.<br/>
Zijne wereld is zijne akker,<br/>
Uit welks groen hem ’s morgens wakker<br/>
    Vink en Leeuwerikje zingt,<br/>
    Dat hem weer tot arbeid dringt.<br/>
En tot nieuwen lust herboren.<br/>
Ploegt of wiedt hij, zaait de voren,<br/>
    Of neemt voor den ouden man,<br/>
    ’t Werk weg, wanneer hij ’t maar kan.<br/>
Helpt soms de oude Vrouw bij ’t melken;<br/>
Dreigt haar bloemtuin te verwelken,<br/>
    Merk! hoe hij het daad’lijk ziet,<br/>
    En ’t gebloemt’ met vocht begiet.—<br/>
Is eenmaal weer de oogst geborgen,—<br/>
Eischt het veld niet meer zijn zorgen,<br/>
    Dan bij stillen wintertijd,—<br/>
    Steeds met onverdroten vlijt,<br/>
Altijd ijvrig, altijd kregel,—<br/>
Dorscht hij ’t koren met den vlegel,<br/>
    ’t Graan waartoe met eigen hand,<br/>
    Hij eens zaaide en had geplant.<br/>
En betaalt aldus de rente,<br/>
Reeds in zijne levenslente,<br/>
    Daar hij voor de kinderschuld,<br/>
    Zoo zijn ouderplicht vervult.—<br/>
En bij ’t vlammen op het haardje,<br/>
Zit hij bij het oudrenpaartje,<br/>
    ’s Avonds vreedzaam bij het vuur.—<br/>
    Komt er soms een goede buur,<br/>
Dan is alles in de nopjes:<br/>
Moe neemt dan een viertal kopjes,<br/>
    Dito schoteltjes daarbij;<br/>
    Uit het kastje van ter zij.—<br/>
Daag’lijks heeft zij drie slechts noodig,<br/>
Dan is ’t vierde er overbodig:<br/>
    Twee voor ’t manvolk, één voor Moe:<br/>
    En kan zij met <i>drie</i> dan toe.—
</p>

<p class="stanza">
Zoo bij ’t kouten met de buren,<br/>
In de winteravonduren,<br/>
    Wordt men eind’lijk uitgepraat,<br/>
    Nadat over vee en zaad,<br/>
Men ten eind raakt, dat in landen,<br/>
Waar de bergen, rooken, branden,<br/>
    Men van krijg, van oorlog, hoort.—<br/>
    Zachtkens drijft zoo ’t leven voort,<br/>
Tot de vrees elk slaat om ’t harte,<br/>
Door een zeek’re Buonaparte,<br/>
    Waarvoor heel Europa beeft,—<br/>
    Die naar niets dan krijgsroem streeft,<br/>
Naar dat men alom vertelde;<br/>
En eerlang trekt hij te velde,<br/>
    Naar ’t onmeet’lijk Rusland uit,<br/>
    Om weer meerder roem en buit.—<br/>
En tot voêr voor zijn kanonnen,<br/>
Is een loting hij begonnen:<br/>
    Zoodat ieder jongeling,—<br/>
    ’t Zij hij rijk is of gering,—<br/>
Zal een nummer moeten trekken.<br/>
Wie te laag trekt, kan zich dekken,<br/>
    Door een duren remplaçant;<br/>
    En men hoort van allen kant,<br/>
Dat zij, die eens heêngaan, allen,<br/>
Nimmer wederkeeren; vallen,<br/>
    Door de scherpte van het zwaard:<br/>
    ’t Is of de doodsengel waart,<br/>
Door de wereld, op dit heden,<br/>
Door gehucht, door dorp en steden,<br/>
    Is ’t of eene kreet van smart,<br/>
    Stijgt uit menig ouderhart.<br/>
’t Is of weer uit Bethl’hems dreven,<br/>
Rachel’s kreet wordt aangeheven,<br/>
    Die haar kinderen beweent;—<br/>
    Half de wereld schreit en steent:<br/>
Ginds een oude grijze Vader,<br/>
Met het Moedertje te gader;<br/>
    Weer een arme weduw’naar<br/>
    Hier; een schaam’le weduw’ dáár;<br/>
Om hun steun der oude dagen,<br/>
Die hun ouderdom zou schragen,<br/>
    Hun ontrukt, en om misschien,<br/>
    Nimmer, nooit hen weêr te zien.
</p>

<p class="stanza">
’t Kind der hoop, het kind met zorgen,<br/>
Opgevoed, zoo wel geborgen,<br/>
    Nog zoo hulpbehoevend, zwak,<br/>
    Onder ’t ouderlijke dak,<br/>
Steeds bewaard, en steeds gekoesterd,<br/>
Steeds door moederzorg gevoedsterd,<br/>
    Zij hunne een’ge hulp en heul,—<br/>
    Zal Europa’s menschenbeul,—<br/>
Hen, de oogappels hunner Vaders,<br/>
Zal hij ’t bloed uit hart en aders,<br/>
    Van het o zoo dierbaar kroost,<br/>
    In het barre en ijzig Oost:<br/>
Of wel aan Itaalje’s kusten,—<br/>
Tappen, als met duivels lusten?<br/>
    Of dat Spanje’s dor gebergt,<br/>
    ’t Leven van die dierb’ren vergt?<br/>
Hij, der oudren een’ge Voeder!<br/>
Of der Zuster een’ge Broeder:<br/>
    Een’, des Grootvaârs naamgenoot,<br/>
    Van den stam de laatste loot,<br/>
Een, van heel ’t geslacht de leste,<br/>
Die van allen, hen nog restte:—<br/>
    Hij, in den familiekring,<br/>
    Der verwanten lieveling;<br/>
De edelste van al zijn vrienden:<br/>
En wie hunner, lof verdienden:<br/>
    Hij, in de allereerste plaats:<br/>
    De gevierdste zijner maats;<br/>
Wiens verschijnen, alle schoonen,<br/>
Blosjes toov’ren op de koonen.—<br/>
    ’t Bulderen van het kanon,<br/>
    Van den beul Napoleon,<br/>
Overstemde ’t schreien, snikken,<br/>
In de laatste oogenblikken,<br/>
    Van zoo menig jongeling,<br/>
    Die voor altijd henen ging.—<br/>
«Jongenlief,» sprak de oude Vader:<br/>
«Denkt ge er wel aan dat de tijd komt nader,—<br/>
Denkt ge er wel aan, want de tijd maakt spoed,—<br/>
Wat wij voor een tijd nog jaren waanden,<br/>
Krimpt allengskens in, tot weinig maanden—<br/>
Dat gij jongenlief, ook loten moet?—<br/>
«Vader ja! maar laat mij ook eens spreken:<br/>
Mij is ’t of het hart mij haast gaat breken,»<br/>
Zegt de Moeder, met een traan in ’t oog;<br/>
«’k Heb van nacht veel moeten zien in droomen,<br/>
’k Zag en hoorde breede waat’ren stroomen,—<br/>
Overspand door eenen bruggenboog;—<br/>
In de diepte hoorde ik ’t ijs in schotsen,<br/>
Tegen bruggenpijlers bonzen, klotsen,<br/>
’k Stond eensklaps verbijsterd in mijn droom.<br/>
Op de brug zag ik toen der soldaten<br/>
Helmen blinken, en ter neêr gelaten,<br/>
Nu op eens, brug en ’t al in den stroom:<br/>
Eene dikke rookwalm steeg ten hemel!<br/>
Maar beneên in ’t water, wat gewemel,<br/>
Welk een worst’ling eener menschenklomp,<br/>
Waaruit hoofden, rompen, armen, voeten,<br/>
Wriemelend te voorschijn kwamen wroeten;<br/>
Of waar ’k man aan man, en romp aan romp—<br/>
Half bedekt door ’t vriezend nat zag drijven<br/>
Op een ijsschol, waar het langer blijven,<br/>
Ook de dood hen zeker heeft verwacht;<br/>
Waar door zucht tot zelfbehoud gedreven,<br/>
Door een duw van ’t glibbrig vlot deed sneven,<br/>
Vriend den vriend, in ’s waters killen nacht.—<br/>
Velen, daar, met uitgestoken armen,<br/>
Riepen om een helper, om erbarmen....<br/>
En eensklaps heb ’k toen een stem gehoord!<br/>
’t Was een stem, die «Moeder! Moeder! Vader!<br/>
Vader!» riep, ach kom toch nog wat nader!»...<br/>
O met dolken werd mij ’t hart doorboord!<br/>
O doorpriemd tot ontelbare wonden....<br/>
Wat heb ik dien nacht niet ondervonden!<br/>
O ’t was eene lange jammerkreet,<br/>
Die steeds riep «o luister naar mijn klachten!<br/>
Ziet gij niet van verre, hoe mijn krachten,<br/>
Mij begeven, hoe mijn voet, mijn kleed,<br/>
Vast vriest reeds aan de ijsschots, die als razend,<br/>
Voortgejaagd door ’s stormwinds kracht, en blazend<br/>
In mijn mantel, des te sneller vliedt?<br/>
Ziet gij niet hoe mijne kameraden,<br/>
In de hooge golven ploffen, baden?<br/>
Ziet zij duiken onder, ziet gij ’t niet?<br/>
Zaagt gij ’t niet hoe de een na de ander, neder,<br/>
Tuimelde in het nat, om nimmer weder,<br/>
Naar omhoog te komen, nimmer, neen!<br/>
En ik zelf voel van mijn schots me ook glijden!<br/>
Vâ! Moê! wilt een laatsten blik mij wijden!<br/>
’k Zie u immers door den nevel heen!<br/>
Want ik zink, ik ben, ik ben verloren»....—<br/>
’k Meende ’t duidelijk te kunnen hooren,<br/>
Dat het was de zoo bekende stem,<br/>
Die mij ’t eerste «Moeder! Goeden morgen!»<br/>
Vroolijk toeriep die mijn werk, mijn zorgen,<br/>
Deelde, waarlijk ’t was de stem van Hem!<br/>
Van Hem, van mijn een’gen lieven Jongen.—<br/>
O ik! ik ware op hem toegesprongen;<br/>
Met mijn adem had ’k hem losgedooid;<br/>
’k Had van de ijsschots met hem willen zinken;<br/>
In denzelfden golf, met hem verdrinken;<br/>
Mijn laatst’ kleedingstuk, om hem geplooid.—<br/>
Maar eensklaps verborgen nevelwolken<br/>
’t Al, ’k zag nog hoe trechtervorm’ge kolken,<br/>
Hem van de ijsschots zogen, dat hij viel,....<br/>
In de nevelmassa’s zag ’k, hoe zwaarden,<br/>
Speren, dolken, door elkander waarden,<br/>
Hoe hun scherpte sneed door mijne ziel.»....
</p>

<p class="stanza">
Alles ging geregeld steeds zijn ouden gang;<br/>
Was ’t ook dat verbleekte merkbaar ’s Moeders wang;<br/>
Was wat minder spraakzaam soms ook de oude man,<br/>
Alsof een gedachte hij niet bannen kan,<br/>
Die maar altoos, altoos, niet wil zijn geweerd;<br/>
En opnieuw, voortdurend, immer wederkeert!<br/>
Nu vooral, nu weer de tijd van loten komt,<br/>
En hij op zijn vingers dikwijls samensomt,<br/>
Uit zijn ganschen omtrek wie het zijn: hoeveel,<br/>
Weder aan de loting dit jaar nemen deel.<br/>
En dan is ’t, al krimpt hem ’t hart bijna ineen,<br/>
Want met één jaar reeds moet ook zijn Een’ge heen;<br/>
Nog ééns zaaien en dan nog éénmaal slechts de oogst,<br/>
Binnenhalen; nog één winter op zijn hoogst;<br/>
Tot den tijd des Leeuw’riks eersten jubelzang,<br/>
Zoo kort kan het duren nog, ach! slechts zoo lang;<br/>
Dan beslist ook voor hem, onzen jongen, ’t lot,<br/>
Of naar Frankrijks keizers machtwoords wreed gebod,<br/>
Hij wordt opgeroepen, tenzij met veel spoed,<br/>
Have en land een plaatsvervanger stellen doet.<br/>
Zeg! hoe wilt gij dan, gij man met uwe vrouw?<br/>
Vraagt hij zich soms af, wat men dan wel doen zou,<br/>
Als ongunstig ’t lot besliste voor den zoon.<br/>
Zouden wij voor onzen een’gen, onzen kroon,<br/>
Onzen laatsten penning offren niet, als ’t moet,<br/>
Onzen steun des ouderdoms, voor eigen bloed?»
</p>

<p class="stanza">
«Stel uw bezwaren,<br/>
Die er ooit waren,<br/>
    Vader ter zijde;<br/>
    Want wat ik lijde,<br/>
Kan ’k niet beschrijven...<br/>
Och laat mij blijven!—<br/>
    ’k Wil voor u zwoegen,<br/>
    Spitten en ploegen,<br/>
Mesten en zaaien,<br/>
Graven en maaien,<br/>
    Harken en hooien,<br/>
    Snijden en rooien;<br/>
Lasten wil ’k torschen;<br/>
’t Koren zal ’k dorschen,<br/>
    ’t Vee steeds verzorgen,<br/>
    Vroeg van den morgen,<br/>
Tot aan den avond,<br/>
Zweetend en dravend.<br/>
    ’t Zal nooit te zwaar zijn,<br/>
    Als ’t slechts moog waar zijn,<br/>
Moeder en Vader!<br/>
Zegt het te gader,<br/>
    Zegt het mij beiden:<br/>
    Wij zullen ’t leiden,<br/>
Zoo, dat het zij nu,<br/>
Dat ik blijv’ bij U!»—
</p>

<p class="stanza">
Maar helaas! de Vader draalde,<br/>
    Dat hij zijnen een’gen zoon,<br/>
    Vrijkocht voor ’t geëischte loon.<br/>
En de winzucht zegepraalde.<br/>
    Zwaarder wogen geld en goed,<br/>
    Dan het eenig Kind, zijn bloed.<br/>
Nu men ook dat eenig Kind,<br/>
Door het lot dienstplichtig vindt.—
</p>

<p class="stanza">
«Man! nu zie ik,<br/>
    In, wat mijn droom,<br/>
Zeggen wou toen:<br/>
    Brug, ijs en stroom!<br/>
O mijn lief Kind!<br/>
    Ach! het is waar,<br/>
Gij moet dan heen,<br/>
    Dat is mij klaar.<br/>
O gij mijn Zoon!<br/>
    ’k Mis u weldra.—<br/>
Waar’ het te doen,<br/>
    ’k Vloog u dan na,<br/>
Opdat ik dan,<br/>
    Daaglijks u zag,<br/>
En met u trok,<br/>
    Van dag tot dag;<br/>
Terwijl ik zou—<br/>
    Stondt gij op wacht,<br/>
Trots koude en trots sneeuw,<br/>
    Trots zwarte nacht—<br/>
U zijn tot hulp,<br/>
    U zij nabij;<br/>
Stondt ge in ’t gelid—<br/>
    Stondt ge in de rij—<br/>
Ik stond er naast:<br/>
    Bleef u gewijd:<br/>
Kwam eerst, bleef laatst;<br/>
    Bleef heel den tijd,<br/>
Opdat ik lang,<br/>
    Met u kon zijn.—<br/>
O wat een smart!<br/>
    O wat een pijn!<br/>
Als gij van hier,<br/>
    Zijt weggegaan;<br/>
En ’k om ons heen,<br/>
    Moet gadeslaan,<br/>
Dat ’k u niet zie;<br/>
    Dat gij er mist,<br/>
Waar ik u steeds,<br/>
    Dagelijks wist:<br/>
Daar in den hof,<br/>
    Ginds op het veld,<br/>
Of in den tuin,<br/>
    Van waar ge meldt,<br/>
Mij het «Mooiweer.»<br/>
    Of bij ’t ontbijt,<br/>
«Koud is ’t nog» zegt.<br/>
    Of te etenstijd,<br/>
Eensklaps vertelt:<br/>
    Dat de Ooievaar,<br/>
Gij voor het eerst,<br/>
    Zaagt in dit jaar.<br/>
Dat wellicht weer,<br/>
    Onze akker vlas,<br/>
Naar ’t lijkt, geeft,<br/>
    Een goed gewas;<br/>
Dat reeds de Jut,—<br/>
    Dat de Reinet,<br/>
Pippeling, ook,—<br/>
    Goed knoppen zet.<br/>
Roodbonte weer,<br/>
    Zooals ’k wel dacht,<br/>
Een goed maal geeft,<br/>
    Gelijk zij placht.—<br/>
Dat op de «Vier»,<br/>
    Klaver door ’t gras,<br/>
Weêr genoeg staat,<br/>
    Zooals ’t steeds was.—<br/>
Ach gij lief kind!<br/>
    Gaat dan niet weer,<br/>
Zooals wij soms,<br/>
    Menige keer,<br/>
’s Avonds na ’t werk<br/>
    Gingen, langs ’t graan;—<br/>
Zagen vol vreugd,<br/>
    ’t Bloemtuintje eens aan:<br/>
Naar ’t bloeiend bed,<br/>
    Van Duizendschoon,<br/>
Naar ’t Goudsbloemperk,<br/>
    Ik met u Zoon,<br/>
Och! och! zoo vaak,—<br/>
    Mijn Lieveling!—<br/>
Niets blijft mij, dan<br/>
    De erinnering.»
</p>

<p class="stanza">
«Nu blijft er o Vader,—<br/>
    Nu ’k ’t al heb gehoord;<br/>
Nu blijft er o Moeder,—<br/>
    Niets over: ’k moet voort!<br/>
En waarom o Vader,<br/>
    Niet dadelijk, toen,<br/>
Eensklaps toegeslagen?<br/>
    Waarom ’t niet te doen?—<br/>
Nu gaat uwe jongen,<br/>
    Ja zeker hij gaat;<br/>
Hij moet weg, voor altijd,<br/>
    Maak vast daarop staat.—<br/>
Nu leg ik de spade,<br/>
    En vlegel ter neer;<br/>
Die wissel ’k met ransel,<br/>
    En met het geweer.<br/>
Mijn werk op den akker,<br/>
    De stilte van ’t huis,<br/>
Verruil ’k voor kazerne,<br/>
    Kommando, gedruisch!»
</p>

<p class="stanza">
«Ja zoon! het breekt mij ’t hart;<br/>
Uw Vader weent van smart:<br/>
    Heb met hem mededoogen:<br/>
Heb ’t met zijn grijzend hoofd,<br/>
Dra van zijn kind beroofd,—<br/>
    Den appel zijner oogen!—<br/>
Uw lieve Moeder schreit,<br/>
Staâg in haar eenzaamheid,<br/>
    De dagen door en nachten.<br/>
Zij spreekt uw naam nog slechts,....<br/>
Zij ziet naar links, noch rechts;<br/>
    Niets kan haar leed verzachten.»
</p>

<p class="stanza">
«Maar Vader! dat doet zeer,<br/>
Dat gij zoo telkens weer,<br/>
    Nooit kondet toch besluiten,<br/>
    Ter wille van wat duiten,<br/>
Om, toen het tijd nog was,<br/>
Gij toch, met een woord, ras,<br/>
    Niet dacht mij vrij te koopen.<br/>
    Maar o! ’t is zoo te hopen,<br/>
Dat u dit niet berouwt,<br/>
En wee en smart u brouwt,<br/>
    Als eens na maanden, jaren,<br/>
    Gij van mijn wedervaren,<br/>
Noch taal noch teeken hoort;<br/>
Als ik in ’t verre oord,<br/>
    Dien, tot kanonnenvoeder.<br/>
    En Vader! lieve Moeder!<br/>
Hoe zal ’t met u voortaan,<br/>
O Moeder, Vader gaan?<br/>
    Als steeds, na vrees en hopen,<br/>
    Als jaren zijn verloopen,<br/>
Gij wanhoopt, om mij weer<br/>
Te zien, slechts éénen keer?
</p>

<p class="stanza">
    «Ik mag er niet aan denken,<br/>
Mijn allerliefste Zoon!<br/>
    Dat Moeder u moet missen,<br/>
Mijn Kind, mijn Al, mijn Kroon!<br/>
    Geen slaap bevangt mijn leden;<br/>
Geloof het van uw Moe,<br/>
    Dat sedert vele nachten,<br/>
Geen oog sloot ze even toe.<br/>
    Ik voel, ik zal na dezen,<br/>
U nimmer wederzien,<br/>
    Al kwaamt na vele jaren,<br/>
Gij ook terug misschien.<br/>
    Men zal u ’t graf dan wijzen,<br/>
Waar uwe Moeder rust,<br/>
    Van leed en zorg en kommer,<br/>
En smart dan onbewust.<br/>
    En u er bij vertellen,<br/>
Hoeveel zij om u leed,<br/>
    Dat niemand kan gevoelen,<br/>
Die niet een Moeder heet!»
</p>

<p class="stanza">
«Vaarwel! al wat ’k liefhad, vaarwel wat ik minde!<br/>
Vaarwel! veel geliefd huisje in schaduw der Linde;<br/>
Vaarwel mijne bloemtuin, mijn Muurbloem, mijn Roos!<br/>
Mijn Klokjes, mijn Lelies en mijne Tijloos!<br/>
Mijn vroegrijpe Peervrucht, naar wier roode wangen,<br/>
Als kind ik in Juli begon te verlangen;<br/>
Vaarwel ook mijne akker, waar ’t zomerseizoen,<br/>
Ik ploegde en ik spitte, waar ’k rustte in het groen;<br/>
Vaarwel, mijne makkers, mijn vrienden, mijn buren!<br/>
Vaarwel duizend malen, gelukkige uren<br/>
Die ’k doorbracht, met allen in schuldloozen kout!<br/>
Vaarwel lieve plekjes, zoo graag steeds aanschouwd!<br/>
Mij dierbaar geworden in negentien jaren:<br/>
Getuigen van ’t spelen, van mijn wedervaren!<br/>
Getuigen van schuld’loos genieten en vreugd,<br/>
Van ’t blijde verleden, de tijd mijner jeugd!<br/>
O zal ’k u dan weerzien, ook eenmaal, of nimmer?<br/>
O wat ’k moog vergeten, u nooit, neen o nimmer!<br/>
Zal ’k toeven er in mijne erinnering nog,<br/>
’t Blijft leven als droomen aan ’t vaderhuis toch.<br/>
Wat zal van hen worden, van mijn lievelingen!<br/>
Als Caro niet meer bij mij poogt op te springen,<br/>
En hij nimmer weder zijns vriends handen lekt,<br/>
Behagelijk weer aan mijn voeten zich strekt.<br/>
En gij mijne vriendjes, mijn dierbaar paar duiven,<br/>
Die op mijn geroep steeds door ’t luchtruim kwaamt stuiven,<br/>
En op mijne schouders in eens nederzat,<br/>
Fluks uit mijne handen de korretjes at,<br/>
Hoe zonder u liev’lingen, zal ik het maken?<br/>
Wie zal als ik weg ben, getrouw voor u waken?<br/>
Hoe zal het u zijn toch, als gij mij niet meer,<br/>
Na morgen vroeg weer ziet, nu nog slechts een keer!<br/>
Wie zal voor u zorgen, als vader en moeder?<br/>
Voor til of voor kooitje, voor drinken, voor voeder?<br/>
De vriend uwer jonkheid is verre dan heen:<br/>
Als weesjes blijft ge achter, als weesjes alleen!»
</p>

<p class="stanza">
«Wel jongen! wij zorgen,—<br/>
    Ik Vader en Moê,<br/>
Van af, als gij morgen<br/>
    Weg zijt. En wat ’k doe,<br/>
Dat doe ’k naar behooren:<br/>
    De vogels, den hond,—<br/>
Dit zeg ’k u te voren,—<br/>
    Verzorg ik terstond,<br/>
Alsof gij het zelf deedt,<br/>
    Met zaad en met brood,<br/>
Zoo ge ook wel van zelf weet:<br/>
    Dus dat heeft geen nood.—<br/>
En als gij na weken,<br/>
    Reeds weer bij ons zijt,<br/>
Zult gij er van spreken:<br/>
    Van toen gij gingt henen,<br/>
(’k Denk gij staat verrast,<br/>
    Ik zoude het meenen,—)<br/>
Of ’k heb opgepast!<br/>
    Och wilt toch niet weenen:<br/>
De tijd gaat zoo vlug,<br/>
    Gaat vliegend daarhenen:<br/>
Dra zijt gij terug.»—
</p>

<p class="stanza">
«Uw Moê ziet thans u trekken van hier;<br/>
Tot naar ’s werelds uiterste einden schier;<br/>
    U marcheeren, belast en bepakt,<br/>
    Uitgeput, moedeloos en verzwakt.<br/>
Voorwaarts ’t gelaat, steeds onafgewend,<br/>
Onder vreemden, wier taal gij niet kent,<br/>
    Met halve wilden opgemarcheerd,<br/>
    Geblakerd, verkleumd en uitgeteerd,<br/>
Niet tegen vorst of hitte beschut,<br/>
Onder ’t bereik van ’s vijands geschut,<br/>
    Enkel tot doel van het kanonnenvoêr,—<br/>
    Naar u gericht, als staande op den loer;<br/>
Gij mijn Een’ge, die ’k op mijnen schoot,<br/>
Koesterde, thans volwassen en groot,—<br/>
    Zie ik van mij voor altijd gescheurd,<br/>
    Meedoogenloos ter slachtbank gesleurd.—<br/>
Tranen, heb ik mijn Liev’ling niet meer....<br/>
Voor ’t laatst omhels mij, ach! misschien nooit weer!<br/>
    En nu mijn Dierbre, vaarwel, ga met God!<br/>
    Hij leide U, bestier verder uw lot!»
</p>

<p class="stanza">
«Hier Jongen, treed uw Vader,<br/>
Nu om zijn handdruk nader:<br/>
    Hij wenscht u ’t beste en alles goeds,<br/>
    «Blijf opgeruimd en zijt goedsmoeds!»
</p>

<p class="stanza">
«O vader ’t is te hopen,<br/>
    Dat geen berouw ’t u baart,<br/>
Daar uwe zilverlingen,<br/>
    Meer dan mij, u zijn waard.<br/>
Vaarwel nu ook gij Vader!<br/>
    Gij sloegt het in den wind,<br/>
Toen vriend en maag u zeiden:<br/>
    Doe ’t om uw eenig kind.—<br/>
Gij hadt uw bundel schijven,<br/>
    Veel liever dan uw bloed,....<br/>
Vaarwel dan mijnen Vader,<br/>
    De tijd is om, dat ’k moet.»—
</p>

<p class="stanza">
En thans gaat hij henen; pas schemert de morgen;<br/>
Op ’t haantje des torens, blinkt de eerste uchtendgloor;<br/>
In scheem’ring en nevel is ’t al nog verborgen,<br/>
Wijl hij het ontwakende dorp stil stapt door.—<br/>
Menig venster wordt geopend,<br/>
Door een vriend of vriendin, hopend,<br/>
Hem nog toe te kunnen knikken,<br/>
Hem nog na te mogen blikken,<br/>
Eer hij op zijn verd’ren koers,<br/>
Wegduikt in het nevelfloers.—<br/>
En steeds gaat hij verder, dan sneller, dan zachter;<br/>
Keert eind’lijk voor ’t laatst, zich nog eenmaal naar achter,<br/>
Groet over den gevel van zijn naasten buur,<br/>
Des daks nok in ’t halflicht, zijns Ouderen schuur.<br/>
«Vaarwel! Verleên ’s mijlpaal, vaarwel! allerlaatste;<br/>
’k Vergeet nooit deez’ morgen, welks licht wederkaatste,<br/>
Op ’t glas van het ouderlijk schuurtje mij toe!<br/>
O wist gij hoe ’k lijde, o mijn Vâ, o mijn Moê!»
</p>

<p class="stanza">
Sprakeloos in tranen badend,<br/>
    Radeloos, de dood in ’t hart,<br/>
Zit terneêrgehurkt een moeder,<br/>
    Als gebroken door de smart;—<br/>
Bange klachten, diepe zuchten,<br/>
    Slaakt bij poozen slechts haar mond,<br/>
Want er kliefde een zwaard haar ’t harte;<br/>
    Sloeg haar ziel de zwaarste wond:<br/>
Ach! haar lieveling ging henen;<br/>
    Ach! haar een’gen lieveling,<br/>
Die gescheurd van haar, voor immer,<br/>
    Thans voor altijd henenging.—
</p>

<p class="stanza">
«Is dit de weg naar Buitenpost,<br/>
    En zoo naar Groningen?»—<br/>
«Kom binnen in mijn woning; en<br/>
    Neem plaats.»<br/>
«’k Ben afgelost;<br/>
    Adjé! nu den soldatenrok!<br/>
Marsch op naar de oude luidjes;<br/>
    Geen sabel meer: een wandelstok,<br/>
De zak vol vreemde duitjes.»
</p>

<p class="stanza">
In ’t jaar van achttien honderd dertien,<br/>
    Sprak aldus eene snorrebaard,<br/>
Tot zeker vrouwtje, bij haar huisje;<br/>
    Zij noodde hem toen bij haar haard.
</p>

<p class="stanza">
«Kom vreemde man» zei zij, «rust uit!<br/>
    Gij zult wel willen rusten;<br/>
En misschien na een langen marsch,<br/>
    Wel ’t eene of andre lusten;<br/>
Het is bij ons thans rustenstijd;<br/>
    En ’k ga mijn man nu wenken;<br/>
Hij werkt daar ginder op het land,<br/>
    En ’k wil dan koffie schenken.»
</p>

<p class="stanza">
«Gij woont hier met uw drieën Vrouw?<br/>
    Gij met uw Zoon en met uw Man?<br/>
Of Dochter naar ik gissen zou,<br/>
    Zooals ik half wel merken kan;<br/>
Hoe of ik dat toch zoo maar weet,<br/>
    Of hoe ik die opmerking deed?—<br/>
Daar een drietal schoteltjes staan klaar,<br/>
    Met kopjes op de tafel daar!»
</p>

<p class="stanza">
«Maar goede Vrouw, wat deert u toch?<br/>
    Zoo even was het anders nog,<br/>
En thans zie ’k tranen in uw oog,<br/>
    Wat toch zoo zeer uw hart bewoog!—
</p>

<p class="stanza">
Ach goede Vriend! sinds jaar en dag,<br/>
    Als ’k der soldaten rok maar zag,<br/>
Ben ’k niet meer die ik anders was,<br/>
    En pakt mij zoo iets vreemds alras.»
</p>

<p class="stanza">
«Dan Moeder, dan heb ik misschien,<br/>
    Zoo dadelijk al goed gezien:<br/>
Gij hebt een Zoon, een eigen Kind,<br/>
    Dat verre zich van u, bevindt?»
</p>

<p class="stanza">
«’t Is vriend of gij er meer van weet:<br/>
Dat ’k u dus nog eens welkom heet!»
</p>

<p class="stanza">
    «Ik hoorde ginder aan den weg,<br/>
    Bij ’t huisje met zijn doornenheg:»<br/>
«Die Krijgsman komt wis ver van hier,<br/>
In uniform, versleten schier;<br/>
    Is ver gereisd, heeft veel doorleefd:<br/>
    Waarvan het al getuig’nis geeft.<br/>
’t Is of hij ergens wezen moet;<br/>
Heeft hij een brief, heeft hij een groet?»—<br/>
    Men vroeg mij: «moet gij denk’lijk ook;<br/>
    Dáár zijn, waar juist de schoorsteenrook,<br/>
Zoo kronkelt uit de lage schouw,<br/>
Van ’t gindsch vervallen oud gebouw?<br/>
    Want zie, daar woont een oudrenpaar,<br/>
    Welks een’ge Zoon, voor dag en jaar,<br/>
Van hier optrok, als jong soldaat;<br/>
Zijne ouders kregen ’t gauw te kwaad,<br/>
    Nu hij voor goed niet wederkwam.<br/>
    Hij, de Oude, werd allengskens stram,<br/>
En mist hem in zijn boerderij;<br/>
Hij kocht zijn Zoon bijtijds niet vrij,<br/>
    Ter wille van het lieve geld;<br/>
    Te zeer was hij daarop gesteld,<br/>
Ofschoon hij het zoo ruimschoots heeft;—<br/>
Zijn Vrouw, die als in droomen leeft,<br/>
    Spreekt anders niet meer dan «mijn Kind»,<br/>
    Komt men er, wis, dat men haar vindt,<br/>
Alsof zij steeds haar Zoon verbeidt;<br/>
De koffie houdt zij steeds bereid;<br/>
    Zijn schoteltje en zijn kopje zet,<br/>
    Ze op tafel klaar zooals zij het,<br/>
Na zijn vertrek steeds daaglijks deed.—<br/>
Zeg! hebt gij iets, o! ik, ik weet:<br/>
    Gij zijt er een welkome gast.—<br/>
    O! als gij hen met iets verrast,<br/>
Al is het maar een enk’le groet,<br/>
Vergeet het niet: ’t doet hun zoo goed!»—
</p>

<p class="stanza">
«Bedankt! dat gij den weg mij weest,<br/>
Maar voor de inlichting wel het meest.»
</p>

<p class="stanza">
«Dus vreemde Man, dus weet gij wat?<br/>
Hoe hij het heeft, <i>mijn Zoon, mijn Schat?</i>»<br/>
    «Och goede Moeder, vraagt ’t mij niet...—<br/>
    Een brief, dien hij mij achterliet,<br/>
Vertelt hoe hij het zoo wat had:—<br/>
Hoe gemarcheerd, van stad tot stad,<br/>
    Hij dacht, verlangde en ondervond,—<br/>
    En dezen brief uit Moskau zond,<br/>
Met het verzoek, dat als hij niet,<br/>
Weer thuiskwam, mij dien achterliet:<br/>
    Opdat ik u hem overgaf,<br/>
    Als ik eens mijnen wandelstaf,<br/>
Naar deze streken zetten mocht,<br/>
En u hier uit te vinden zocht.»
</p>

<p class="stanza">
«Ontvang dit schrijven dan o Vrouw:<br/>
    Dit schrijven dat uw Kind u zond.<br/>
O! ik bewaarde het getrouw,<br/>
    En blij ben ’k dat ik u toch vond!»<br/>
<br/>
«Ach vriend, lees gij den brief maar voor;<br/>
Uw komst bracht mij geheel van ’t spoor.»
</p>

<p class="stanza">
    «Vader! Lieve moeder!<br/>
Thans schrijft u uw kind:<br/>
    Dat, o lieve Ouders,—<br/>
Ik reeds ondervind,<br/>
    Dat waar ’k al voor vreesde,<br/>
In vervulling gaat.—<br/>
    Er is niet eens sprake,—<br/>
Wie thans is soldaat,—<br/>
    Om te mogen hopen:—<br/>
’t Ouderlijke huis,<br/>
    Weer vooreerst te aanschouwen;<br/>
Want het krijgsgedruisch,<br/>
    Dreunt door alle landen;<br/>
En van dag tot dag,<br/>
    Gaat het altijd verder;<br/>
En wien ’k gister zag,<br/>
    Van mijn kameraden,<br/>
Zie ’k vandaag niet meer.<br/>
    En wie ’k heden samen—<br/>
Wand’len zie, nooit weer.<br/>
    Want naar alle streken,<br/>
Is met hen ’t geval,<br/>
    IJlings te vertrekken,—<br/>
Dat zij sedert al,<br/>
    Eensklaps andre koersen,<br/>
Ingeslagen zijn,—<br/>
    Wijl zij ’t nauwelijks wisten:<br/>
Of naar Weichsel, Rijn,<br/>
    Of naar ’t Spaansche land,<br/>
Of Itaalje’s bergen;<br/>
    Weet ik naar wat kant?»—
</p>

<p class="stanza">
«’k Zag den grooten Keizer!<br/>
    Hem, Napoleon,<br/>
Ons eenmaal passeeren:<br/>
    ’k Tuurde wat ik kon;<br/>
’k Zag dat klein persoontje,<br/>
    In de paleisdeur;—<br/>
Door het luchtruim trilde:<br/>
    ’t «Vive l’Empereur.»<br/>
Maar ik dacht o Ouders!<br/>
    Aan u Bei, veel meer,<br/>
Dan, dat ik ook juichte,<br/>
    Maar een enk’le keer;<br/>
’t Heimwee perste tranen,<br/>
    Uit mijn droomrig oog,<br/>
Van het grootst verlangen...—<br/>
    Ach de hoop bedroog,<br/>
Mij zoo vele malen;<br/>
    Daar ’k zoo dikwijls dacht,<br/>
Weer te keeren kunnen,<br/>
    Waar ik zoo naar smacht.<br/>
Maar dat ligt in ’t verre<br/>
    Nevelig verschiet;<br/>
Toch, toch blijf ik hopen!<br/>
    In mijn stil verdriet.»
</p>

<p class="stanza">
«O vergeet mijn Vriendjes,<br/>
    Mijne Caro niet!<br/>
Ook niet mijne Duifjes!<br/>
    Die ik achterliet,<br/>
Als mijn lievelingen!—<br/>
    En in uwe zorg,<br/>
Zoo heb aanbevolen;<br/>
    Uw woord is mij borg,<br/>
Dat gij voor hen zorgen,<br/>
    Altijd zorgen zult;<br/>
’k Weet dat ge uw beloften,<br/>
    Trouw steeds hebt vervuld.—<br/>
En ontvang bij dezen,<br/>
    Ver van hier mijn groet,<br/>
Met mijn beste wenschen,<br/>
    En blijv’ welgemoed!»—
</p>

<p class="stanza">
«Maar beste Man, waarom kwam hij,<br/>
Met u niet hier, kwam hij niet vrij?»
</p>

<p class="stanza">
«Ach! ’t u te zeggen, valt mij zwaar,<br/>
O Moeder, maar ’t is al te waar...<br/>
Kort, nadat uwen Zoon mij gaf<br/>
Deez’ brief, vond hij mijn vriend, zijn graf,<br/>
In Beresina’s killen vloed....<br/>
Hij wuifde nog, ten laatsten groet...—
</p>

<p class="stanza">
«Waarom stierf uwe Moeder niet,<br/>
Met u mijn Kind, toen in den vliet!<br/>
Thans vat ik, wat mijn droom beduidt;<br/>
Als wreede werk’lijkheid kwam ’t uit...<br/>
O Lieveling! stierf ik nu maar,<br/>
Mijn Eenige en was ik ook daar,<br/>
Bij u, waar gij mijn Zoon nu zijt.<br/>
Me ontrukt toch slechts voor korten tijd.<br/>
Met alles, wat mij lief op aard,<br/>
In ’t leven ’t dierbaarst en ’t meest waard,<br/>
In mijnen ouderdom nog was.<br/>
Uw Moeder volgt, ja volgt U ras!<br/>
En vindt U, waar voor eeuwig vreê,<br/>
Geen krijg meer is, noch smart, noch wee.»
</p>

<p class="stanza">
Ach, de Arme voelt, dat zij gaat sterven.—<br/>
Om niet haar laatsten wensch te derven,<br/>
Wijst zij naar ’t dierbaar Kopje heen,<br/>
Naar ’t haar lief Schoteltje meteen;<br/>
Wil er voor ’t laatst nog eens uit drinken,<br/>
Eer ze in den doodslaap weg gaat zinken:<br/>
Als laatste erinn’ring aan haar Zoon,—<br/>
«Mijn Vriend» lispt zij: «dit zij uw loon!»<br/>
Waar ik uitdronk zal ’t uwe wezen,....<br/>
Mijn Kind dronk er steeds uit voor dezen.<br/>
Het mocht niet weer. Nu vader oud<br/>
En grijs is, dat hij van u houd’,<br/>
Als tweeden Zoon, na mijn verscheiden;<br/>
Gij blijv’ zijn kind, Één word’ gij beiden.<br/>
Hij deel’ zijn goederen u toe,<br/>
Zooals ik met al ’t mijne u doe...»—
</p>

<p class="stanza">
Vijf dagen hierna—het was oogsttijd geworden;<br/>
De stoppels bij de Oostersche droogte verdorden—<br/>
Riep ’t klipklap der dorpsklok luide over het veld,<br/>
«Dat men thans eene Arme ter aarde bestelt.»<br/>
Een Vrouw die vergeefs haren Liev’ling verwachtte;<br/>
Wier leed was berusting; die nimmer een klachte<br/>
Geloosd heeft; die morde nooit tegen haar lot,<br/>
Maar leefde en ontsliep in vertrouwen op God.—
</p>

<p class="stanza">
Een Tweetal deed de Baar geleide.<br/>
Wel voelde de Oudste dubbel zwaar,—<br/>
Van de rouwdragenden dier Beide,—<br/>
Den looden gang achter de baar.<br/>
De wroeging van het niet te kunnen<br/>
Herstellen, snoert hem mond en keel;<br/>
Dat hij zijne Een’ge niet wou gunnen,<br/>
Een deel zijns schats, een luttel deel:<br/>
Opdat hij steeds bij hem kon blijven;<br/>
Dat enkel liefde tot zijn geld,<br/>
Zijn Kind naar Rusland heen deed drijven.<br/>
De ellende heeft hem neêrgeveld;<br/>
’t Lijk zijner vrouw, die stierf door ’t lijden,<br/>
Volgt hij thans ter begrafenis;<br/>
En voelt, bij ’t naar het graf te schrijden,<br/>
Zoo diep, zijn dubbel zwaar gemis.—
</p>

</div><!--end chapter-->

<div class="chapter">

<h2><a name="chap40"></a>GELUK</h2>

<p class="poem">
De knaap ziet hoe zijn vlieger,<br/>
    De lijn steeds strakker spant;—<br/>
Voldaan, nu hij na ’t klimmen,<br/>
    Bereikt den hoogsten stand.
</p>

<p class="stanza">
De knaap tot man geworden,<br/>
    Op wetenschap belust,<br/>
Vindt om zulks na te jagen,<br/>
    In ’t woelig hart geen rust.
</p>

<p class="stanza">
Hij wil het al doorgronden;<br/>
    Schrijdt voorwaarts, stap voor stap;<br/>
Van oorzaak en gevolgen,<br/>
    Zich gevend rekenschap.
</p>

<p class="stanza">
’t Hoe en ’t waarom doorvorschend,<br/>
    Van werklijkheid en schijn;<br/>
Waarom ’t dus, en niet anders.<br/>
    Naar zekre wet, kon zijn.
</p>

<p class="stanza">
Hij wil ’t geheim des levens,<br/>
    Ontsluiren voor zijn blik;<br/>
In de eerste plaats ontleden<br/>
    Zijn raadsel: ’t eigen ik.
</p>

<p class="stanza">
Hij peinst daartoe zijn dagen,<br/>
    Zijn stille nachten door,<br/>
Of hij ten lange lesten,<br/>
    Daartoe toch vond het spoor.
</p>

<p class="stanza">
Of hem den steen der wijzen,<br/>
    Als zoo begeerd, gewerd!<br/>
Hem van de donkre toekomst,<br/>
    Een straal blonk uit de vert’!
</p>

<p class="stanza">
En van den loop der dingen,<br/>
    Het onderling verband.<br/>
En waar de groote Vadem,<br/>
    Die het Heelal omspant!
</p>

<p class="stanza">
Hij die der eeuwen wijsheid,<br/>
    Wat voor hem is geweest,<br/>
De vruchten der gedachte,<br/>
    Toetst aan zijn eigen geest.
</p>

<p class="stanza">
Van af des menschdoms kindsheid,<br/>
    Der Denkers, tot nu toe,<br/>
De stoutste Hypothesen,<br/>
    Volgt eind’lijk, peinzens moê:—
</p>

<p class="stanza">
Er zich ten laatst’ bij neêrlegt:<br/>
    Ik weet het niet; erkent.—<br/>
Ter zij! Papyrusrollen,<br/>
    En mottig Perkament!
</p>

<p class="stanza">
Neen! niet als Diogenes,<br/>
    Tot eene ton het huis;<br/>
Dat kan geluk niet heeten—<br/>
    Het leven zij geen kruis!—
</p>

<p class="stanza">
Hij heeft het niet gevonden,<br/>
    Wat tot geluk hij zocht:<br/>
Ten koste van veel jarens<br/>
    Bespiegeling, gekocht.—
</p>

<p class="stanza">
«’t Geluk bloeit slechts den Rijkdom!<br/>
    Is van zoo menig Leus!<br/>
De macht, die aarde en volken,<br/>
    Beheerscht, zij mijne keus!»
</p>

<p class="stanza">
Wroet ’s aardrijks ingewanden,<br/>
    In ’t zweet zijns aanschijns door;<br/>
Juicht bij zijn vondst, den goudklomp,<br/>
    Of tweeden Kohinoor!
</p>

<p class="stanza">
En hij aanbidt den Mammon,<br/>
    Al werd het hem tot straf.—<br/>
’t Om meer, naar grooter schatten,<br/>
    Laat niet weer van hem af.
</p>

<p class="stanza">
Al werd hij ook een Croesus;—<br/>
    Nog geen bevrediging,<br/>
In zijn gemoed, in ’t harte,<br/>
    Waarnaar zijn wenschen ging.
</p>

<p class="stanza">
Nu nog naar roem en eerzucht,<br/>
    ’t Verlangen wordt gewekt;<br/>
Naar naam en groote daden,<br/>
    Het streven uitgestrekt!
</p>

<p class="stanza">
Maar ach niets dan miskenning,<br/>
    Zelfs voor verdienste en deugd;<br/>
Ontnuchterd door de ervaring,<br/>
    Niets wat meer boeit, verheugt.
</p>

<p class="stanza">
Ach ijdle klanken waren ’t,<br/>
    Ach bloemen, zonder geur,<br/>
Die nauwelijks opengingen,<br/>
    Met ziekelijke kleur.
</p>

<p class="stanza">
Bij schatten geen voldoening,<br/>
    Waarvan de glans niet streelt;<br/>
Bij grootheid, onverzadigd,<br/>
    Waar ’t hart niet mede in deelt!
</p>

<p class="stanza">
Was ’t zoo niet Alexander<br/>
    De Groote, als veldheer groot?<br/>
’t Niet zoo den twaalfden Karel?<br/>
    Of eenen Czaar-Despoot?
</p>

<p class="stanza">
Of wel een Buonaparte?<br/>
    Of wien Historie meldt?<br/>
Vertrapt tot stof; verheerlijkt,<br/>
    Of Moordenaar of Held!
</p>

<p class="stanza">
Heeft een dier veel benijden,<br/>
    Van duizenden misschien,<br/>
’t Geluk, dat levensbloempje,<br/>
    In waarheid bloeien zien?
</p>

<p class="stanza">
Zou na iedre Victorie,<br/>
    Na iedre huldiging,<br/>
Hun al, die eerbetuiging,<br/>
    Geschenen niet gering?
</p>

<p class="stanza">
’k Geloof dat het geluk slechts,<br/>
    Slechts in het kleine ligt;<br/>
Waar ’t liefst zich naar wil keeren,<br/>
    Zij, ’t vriendlijk aangezicht.
</p>

<p class="stanza">
Hoe velen, rijken, grooten<br/>
    Der aarde, erkenden niet,<br/>
Dat onbevredigd immer,<br/>
    Hun goud, hun scepter liet;
</p>

<p class="stanza">
Bleek uit de vijfde Karel,<br/>
    De Vorst, in wiens gebied,<br/>
De Zon altijd bleef schijnen,—<br/>
    Te zwaar, zijn grootheid niet?
</p>

<p class="stanza">
Ach! blijft dan in dit leven,<br/>
    Geen waar geluk bereid,<br/>
Dat boven ’t onvolmaakte,<br/>
    Zijn breede wieken spreidt?
</p>

<p class="stanza">
O, ’t is het hoogste streven,<br/>
    Het vurigste begeerd,<br/>
Waarnaar door heel het leven,<br/>
    ’t Hart zich steeds henen keert.
</p>

<p class="stanza">
Het kan niet anders wezen;<br/>
    ’t Ligt in de harten zelf,<br/>
Niet dan daar juist te vinden,<br/>
    Laag onder ’t stergewelf.
</p>

<p class="stanza">
Uit vrede in eigen boezem,—<br/>
    Daarbij tevredenheid,<br/>
Gemoedsrust in zijn binnenst,—<br/>
    Wordt waar geluk bereid.
</p>

<p class="stanza">
Gelukkig! die als ’t Knaapje,<br/>
    Zijn vreugd bij weinig vindt;<br/>
Aan eene alwijs Bestuurder,<br/>
    Zich overgeeft als kind.
</p>

</div><!--end chapter-->

<div class="chapter">

<h2><a name="chap41"></a>Eenzaamheid</h2>

<p class="poem">
Men zal hem te beklagen noemen,<br/>
    Die mensch en wereld vliedt;<br/>
Men zal ’t verkeer als «Leven» roemen—<br/>
    De Wijze wellicht niet.
</p>

<p class="stanza">
Die uit den maalstroom van het leven,<br/>
    Dat hem zoo luttel gaf,—<br/>
Waar de eenzaamheid hem rust wil geven,—<br/>
    Zich gaarne zondert af.
</p>

<p class="stanza">
Zijn leven als een hooge gave,<br/>
    Als heilige ernst beschouwt;<br/>
Te zijn: een Edele, eene Brave,<br/>
    Schat boven roem en goud.—
</p>

<p class="stanza">
Hem is steeds de eenzaamheid de reede,<br/>
    Uit ’s levens last en leed;<br/>
Waar hij als met herwonnen vrede,<br/>
    Zich wel geborgen weet.
</p>

</div><!--end chapter-->

<div class="chapter">

<h2><a name="chap42"></a>IK LAAT DE WERELD BUITEN</h2>

<p class="poem">
Ik laat de wereld buiten.<br/>
    De wereld met haar nijd en haat,<br/>
    Haar laster en haar eigenbaat;—<br/>
’k Zie liever door mijn ruiten,<br/>
    Hoe het rondomme buiten staat:<br/>
Of ’t gras al door de kluiten<br/>
    Van mijne weide groenen gaat.
</p>

<p class="stanza">
Ik laat de wereld buiten:<br/>
    ’t Rumoer in slop en steeg en straat;<br/>
    Der buren zinn’loos lasterpraat,<br/>
Waarvan mij de ooren tuiten,<br/>
    Dat als een loopend vuurtje gaat;<br/>
’k Zie liever hoe het spruiten,<br/>
    Van knoppen in mijn boomgaard staat.
</p>

<p class="stanza">
Ik laat de wereld buiten:<br/>
    Want ik kreeg het daar gauw te kwaad,<br/>
    Te kwaad met menige onverlaat;<br/>
Ik kan mijn oor niet sluiten,<br/>
    Voor wat mij bitter tegenstaat:<br/>
Laat wrok zich tegen mij uiten,<br/>
    Als ’t binnen slechts met vreê mij laat.
</p>

<p class="stanza">
Ik laat de wereld buiten:<br/>
    Als regen op mijn ruiten slaat;<br/>
    Het West met kracht op ’t venster staat;<br/>
De vlagen luide fluiten;<br/>
    En ’t soms tot loeien overgaat,<br/>
En tegen murenhoeken stuiten:<br/>
    Dan voel ’k waarin de rust bestaat.
</p>

</div><!--end chapter-->

<div class="chapter">

<h2><a name="chap43"></a>MIJN GEBOORTEPLAATS</h2>

<p class="poem">
    Mijn horizont is eng begrensd,<br/>
    Hoe vaak ik ’t anders heb gewenscht;<br/>
Want naar het gansche West en Noord,<br/>
Is ’t al met kreupelhout omboord,<br/>
    Zoodat ik voor de afwisseling,<br/>
    ’t Vind zoo eentoonig, zoo gering;<br/>
Slechts naar het Oosten en naar ’t Zuid,<br/>
Ziet men alleen veel verder uit.—
</p>

<p class="stanza">
    Wanneer men zich naar ’t Oosten keert,<br/>
    Is ’t veld met vee schoon gestoffeerd;<br/>
Pronkt voorjaars ’t Boterbloempje in goud,<br/>
Waartusschen Kievit ’t nest zich bouwt.<br/>
    Golft van de rietpluim ’t zacht fluweel,<br/>
    Bij wilgenkatjes geurig geel;<br/>
Kweelt Kemphaan, Gruto, Tureluur,<br/>
Het luidst, bij zonnig morgenuur;<br/>
    Zong Leeuwerikje al weken her,<br/>
    De hoogtijdstrillers vroolijk er.—<br/>
De plassen van ’t gebroken land,—<br/>
Met waterlelies bloemenrand—<br/>
    Herbergen lang reeds ’t zwemmend heer,<br/>
    In keur van onderscheiden veêr,<br/>
Nabij der molenwieken vlucht,<br/>
Vrij drijvend door de blauwe lucht.—<br/>
    En op den voorgrond, heel nabij,<br/>
    Ligt Buitenpost; de toren vrij—<br/>
Met zijne schoone aloude kerk,<br/>
En in die richting ’t hoogste merk;<br/>
    Wijl Haersma-State’s heerlijk bosch,<br/>
    Zich maakt uit ’t groen der Vennen los.—
</p>

<p class="stanza">
Men kan nog zien een torenspits—<br/>
Een Hooge en eene Schoone, mits,—<br/>
    Men kiest een klaren morgenstond;<br/>
    En dan zeer verre als aan den grond,<br/>
Ontdekt men een verheven punt—<br/>
Eene enkle maal is ’t slechts vergund.<br/>
    Het puntje is ook zoo uiterst klein;<br/>
    En is de lucht niet zuiver, rein,<br/>
En zonder een’ge wolken, dan—<br/>
Is er volstrekt geen sprake van.<br/>
    Daar rijst Martini’s torentop,<br/>
    Van Gruno’s stad, ten hemel op.—<br/>
Bij Buitenpost trof reeds de gang,<br/>
Der Molens, den beschouwer lang;<br/>
    Van Stroobos eene lange rij;—<br/>
    (Een vijftal staan daar, zij aan zij)—<br/>
Waar, door ’t Zuid-Oost, de Oldambster gerst,<br/>
Tot gort uit hare hulzen berst,<br/>
    En de olie klaar, na slag op slag,<br/>
    Der stampers, straks komt voor den dag.—<br/>
Nu verder aan den horizont,<br/>
Ligt Doezums toren aan den grond;<br/>
    En als ’k den blik meer zuidwaarts sla,<br/>
    Dan blauwt daar Augustinusga,<br/>
Met spitsen toren, hooge kerk,<br/>
Zich scherp afteek’nend tegen ’t zwerk.<br/>
    Meer op den voorgrond ligt Rohel.<br/>
    «Die polder krijgt wis last van kwel»,<br/>
Dacht men, toen men daar âren groef.<br/>
Daarom was ’t, dat men dubble schroef,<br/>
    In zijnen forschen Molen lei;<br/>
    En maalt bij sterken wind met bei.—
</p>

<p class="stanza">
Surhuizum rijst nu voor het oog,<br/>
Van over ’t hooge bosch omhoog,<br/>
    Tot waar een boomgroep, vlak in ’t Zuid,<br/>
    Waar Buweklooster stond, beduidt,<br/>
Eer met zijn Brink ’t oud Drogeham,<br/>
In ’t lommer van zijne Olmen kwam.<br/>
    En Kootstertille’s molenpaar,<br/>
    Tot meer zuid-westelijk, zich daar,<br/>
Met flinke vlucht naar boven richt,<br/>
Wijl Kooten nu komt in ’t gezicht.<br/>
    De nieuwe kerk met torentrans,<br/>
    Verheft zich uit de rijen thans,<br/>
Der huizings, langs den weg geschaard;<br/>
De Kootster Molen wordt ontwaard,<br/>
    Ten laatsten aan den noorderend;<br/>
    Sinds jaar en eeuwen reeds bekend,<br/>
Van verre verte en van nabij.—<br/>
Hij voerde er eeuwen heerschappij,<br/>
    Als koning, uren in het rond,<br/>
    Met Eolus in schoon verbond;<br/>
Want concurrentie had hij niet;<br/>
Heel de omtrek was zijn rijksgebied.—<br/>
    Nog voelt hij niet der jaren last,<br/>
    Schoon menig jongre naast hem wast.
</p>

<p class="stanza">
Dan voert de heerlijkste Eikenlaan,<br/>
Op ’t lange, bloeiend Twijzel aan;<br/>
    Welks Boerderijen, groot en klein,<br/>
    Wel dertig,—allen even rein,—<br/>
Zich legeren in dubble rij,<br/>
Van de eikenlaan, ter wederzij.<br/>
    Niet als de Middachter bekend;—<br/>
    Niet minder schoone loovertent,<br/>
Als die van ’t graaflijk Rozendaal.<br/>
Wie schetst dit schoon, met stift of taal!<br/>
    Het is der boomen schoonste sier;<br/>
    Hun trots, wier pracht en schoonheid hier,<br/>
Zich welft tot eene zuilengang,<br/>
Bijna een uur te wandlen lang.—<br/>
    Pronkt ginds Middachter beukenlaan,—<br/>
    En blijft men licht bewondrend staan,<br/>
Bij ’t schoon der Rozendaalsche Allée,<br/>
En doet de Loolaan toch ook mee,—<br/>
    Hier spreidt zich ’t koninklijke schoon,<br/>
    Der Eikenrijen fier ten toon;<br/>
En zoomen, samen rij naast rij,<br/>
Den schoonsten weg ter wederzij.<br/>
    En rechts en links en links en rechts—<br/>
    En niet met enkle stammen slechts,—<br/>
Een Dom van «ongekorven hout»!<br/>
In wijde spanning, hoog en stout,<br/>
    Als levend lofwerk, vak aan vak,<br/>
    Dus vormend ’t heerlijkst koepeldak,<br/>
Zoo hoog met ragfijn twijgje en tak,<br/>
Als Twijzels aloud torendak.—<br/>
    Niet schooner bij u Ellecom,<br/>
    Is het. Milaan! uw marm’ren Dom,<br/>
Haalt niet bij deze loovertent,<br/>
Zoo gaad’loos schoon, als min bekend.<br/>
    ’t Is of Gods adem er doorwaart,<br/>
    Als Zefier er door henenvaart,<br/>
Als ’t jubelt, Hem tot prijs en eer,<br/>
Van ’t vogellied, voor schepsels Heer!—
</p>

<p class="stanza">
Hoe schoon is ’t, deze trotsche laan,<br/>
Bij Lente en Zomer door te gaan!<br/>
    Wanneer de Zefier er in ruischt,<br/>
    Veelvuldig zich in ’t takwerk kruist;<br/>
Waar van de Eolusharp, een snaar,<br/>
Wordt aangeslagen, hier, nu daar!<br/>
    Terwijl ’t veelstemmig, hoog en diep,<br/>
    ’t Registertal van ’t Werk doorliep,<br/>
Tot eindelijk, van fluistrend zacht,<br/>
Des reuzenorgels volle kracht,<br/>
    Een luchtmuziek, in Mol en Dur,<br/>
    Weerklinkt, als loflied der Natuur.
</p>

<p class="stanza">
Spreid lang uw schaduw nog o Laan!<br/>
Blijf menschenlevens lang bestaan!<br/>
    De roem van ’t dorp, waar ’s levens dag,<br/>
    Bij mijn geboorte ik blinken zag.
</p>

</div><!--end chapter-->

<div class="chapter">

<h2><a name="chap44"></a>DE VERDWAALDE TOURIST</h2>

<p class="poem">
Mensch, wien de zorg des levens kwelt,<br/>
Kom maak u op, ga heen naar ’t veld!<br/>
    Langs dreef, langs dennebosch en wei!<br/>
    Op, op! door de ongerepte hei!—<br/>
Bij de allereersten morgengloor,<br/>
Nu de ongebaande vlakten door.<br/>
    En altijd verder, heiwaarts heen;<br/>
    Met kudde en scheper, slechts alleen.<br/>
Den middag in het koele bosch,<br/>
Gerust, gedroomd, op ’t donzige mos;<br/>
    En ’s avonds, nog een laatste tred,<br/>
    Naar ’t eerbiedwaardig Hunebed.<br/>
En dan met opgewekten zin,<br/>
De landelijke herberg in.—<br/>
    Een teuge biers, een land’lijk brood,<br/>
    Genuttigd, bij het avondrood,<br/>
Dat glijdend over ’t hangend dak,<br/>
Op ’t groene ruit der herberg brak.<br/>
    Dat als met goud de brink penseelt,<br/>
    Dat iedere eik met gloed bedeelt.<br/>
En U, den matten wandelaar,<br/>
Die onder ’t lindelommer daar,<br/>
    In ’t koepeltje van spar en riet,<br/>
    Op ’t voorplein zich ter neder liet,<br/>
Beschijnt met rood fantastisch licht;—<br/>
En dat zich verder noordwaarts richt,<br/>
    Eer ’t achter ’t denneboschje trok,—<br/>
    De groen met mos begroeide nok,<br/>
Van ’t laatste schuurtje, naar dien kant<br/>
Vooruitgeschoven in het land,—<br/>
    Begroette met zijn laatsten lonk,<br/>
    Voor ’t in zijn gouden slaapsteê zonk.
</p>

<p class="stanza">
En nu te bed, nu wel gerust;<br/>
In slaap, door ’t lindegroen gesust,<br/>
    Welks takken in de nacht’lijke aêm,<br/>
    Zacht ruischen om het vensterraam.—
</p>

<p class="stanza">
Met de eerste scheem’ring opgestaan! <br/>
Zoodra de nieuwe dag zijn baan,<br/>
    Naar de Noord-oosterkimmen richt;<br/>
    En reeds bij ’t weiflend morgenlicht,<br/>
Met lichte tasch en wandelstaf,<br/>
Door ’t slapend dorp den landweg af;<br/>
    Zien, hoe de gouden dageraad,<br/>
    In rozegloed langs ’t Oosten staat;<br/>
En hoe bij ’t eerste koeltje wind,<br/>
De molen reeds zijn werk begint.—<br/>
    Hoe geurt de hei en dennennaald,<br/>
    En thans eens diep geademhaald!<br/>
Wat onbeperkte horizon!<br/>
Nu eerst voorgoed ’t verschiet begon,<br/>
    Nu ’t alles wijkt op de achtergrond,<br/>
    In ’t wazig licht der morgenstond;<br/>
En boven zich, ’t eens opgemerkt,<br/>
Hoe ’t zich tot wolkengroepen werkt.<br/>
    Hoe eensklaps ’s wand’laars oog ontwaart,<br/>
    Een statig wand’lend berggevaart,<br/>
Dat als van de aarde losgeraakt,<br/>
Een wandeltocht door de ether maakt.<br/>
    Dan met het stroompje weggedwaald,<br/>
    Terwijl het kabbelend verhaalt,<br/>
Zoo onder ’t ruischen, allerlei:<br/>
Van waar ’t ontsprong in bruine hei,<br/>
    In stille dalkom ginds naast de Eng,<br/>
    Met borrelenden waterspreng,<br/>
Van onder knoest’gen eikenstam,<br/>
’t Uit wort’lendoolhof zijp’len kwam;<br/>
    En zoo als klare frissche bron,<br/>
    Den langen tocht door ’t veld begon;<br/>
Terwijl het West een wiegelied,<br/>
Zong in het suizend oeverriet;<br/>
    Geluisterd, als het straks vertelt,<br/>
    Hoe bij de oase in ’t heideveld,—<br/>
Waar eene hoeve uit groen verrijst,<br/>
En ’t mulle zandspoor henenwijst,—<br/>
    Een klein en aardig kleuterpaar,<br/>
    Den eersten lentedag van ’t jaar,—<br/>
Hun scheepjes drijven doen op ’t nat,<br/>
Dat om de kiezelsteentjes spat.
</p>

<p class="stanza">
Gevolgd nu ’s beekjes kronkelpad;<br/>
Gepoosd, waar ’t dreunend molenrad,<br/>
    Ons beekje eens aan den arbeid zet,<br/>
    Eer ’t weer ontslagen, onverlet,<br/>
Door purp’ren heide en gouden brem,<br/>
’t Klingklang der woll’ge kudde’s stem,<br/>
    Aan zijnen groenen frisschen boord,<br/>
    Als veldmuziek van ver reeds hoort.
</p>

<p class="stanza">
Nu uitgerust in haaz’laars schâuw,<br/>
Waar nog de parelende dauw—<br/>
    Die op het Westewindje er danst,<br/>
    In heel de kleurengamma glanst.—<br/>
Gelegerd op ’t veerkrachtig dons,<br/>
Van ’t zachte mos; naar ’t bijgegons<br/>
    Geluisterd, en den leeuwerik—<br/>
    Die op het eigen oogenblik,<br/>
Al zingend opvaart naar omhoog,—<br/>
Gevolgd, door ’t luchtruim met het oog.—<br/>
    Hoe schoon die slagschaduw langs ’t bosch!<br/>
    Hoe maakt die enkle spar zich los,<br/>
Uit ’s woudzooms groen; hoe grootsch zijn lijn,<br/>
In ’t volle goud van zonneschijn!—<br/>
    Al keuvelend van jong en oud,<br/>
    Sluipt eensklaps ’t beekje weg in ’t woud.
</p>

<p class="stanza">
En de Arme van zijn gids beroofd—<br/>
Nog eer bij ’t werkelijk gelooft,<br/>
    Staart, als verweesd, langs bosch en grond,<br/>
    Daar hij noch pad noch richting vond.—<br/>
Drie zijden ’t woud; een zwarte nacht,<br/>
Heerscht onder Dennen ’s naaldenvracht,<br/>
    Vanwaar het zoo spookachtig ruischt,<br/>
    En ’t al zich als in doolhof kruist.<br/>
Neen liever dan gezwind en vlug,<br/>
Naaf de open Heide weer terug:<br/>
    Recht af naar ’t doel; het torendak,<br/>
    Dat glinstrend straks door de eiken brak,<br/>
In ’t schittrend licht der middagzon.<br/>
Laag aan den verren horizon.
</p>

<p class="stanza">
Toch zie! daar dringt in rechte lijn,<br/>
Een Tra, bosch in; naar allen schijn<br/>
    Een weg, alsof die ’t woud doorsneed:<br/>
    Zoo koel, vol schaduw, luchtig, breed!<br/>
Daar langs te wand’len, welk een lust!<br/>
«Maar wie zegt mij» «wel! neem gerust,<br/>
    Het pad, dwars door het geurig woud,<br/>
    In plaats dat gij ’t door ’t heiveld houdt?<br/>
«Daar is ’t zoo zonnig, hier zoo koel,<br/>
En ’t brengt u even goed aan ’t doel.»—<br/>
    «Maar wat duidt mij de richting aan,<br/>
    Die ’k dwars door ’t woud heb in te slaan?<br/>
Der boomen nameloos getal,<br/>
Herhaalt slechts de echo, in geval,<br/>
    Ik pad en richting aan hen vraag;<br/>
    En wat ik smeek, of stiltjes klaag,<br/>
Zij lisp’len, fluistren: «niet verstaan»<br/>
En zien mij onverschillig aan.»
</p>

<p class="stanza">
«Hoor ginds de Koekkoek! is het niet?<br/>
Alsof hij over mijn verdriet,<br/>
    Reeds gekscheert en hij mij beduidt:<br/>
    «Kom eindlijk eens tot uw besluit!<br/>
Of wilt ge u hutten bouwen hier?<br/>
’t Lijkt niet zoo kwaad: bosch en rivier,<br/>
    Heel zuiv’re lucht; een gratis bad,<br/>
    In ’t koele kristalheldre nat.<br/>
Geen Kommavrees, volstrekt niet Vrind!<br/>
Geen Bacil, die gij er ooit vindt;<br/>
    Ozon genoeg, van Den en Eik,<br/>
    En Berken onder uw bereik.»—
</p>

<p class="stanza">
«Kwakkak! komt uit de diepte; kwak!<br/>
Hier zag men nimmer een Barak;<br/>
    Ontsmettingsoven kennen wij,—<br/>
    (Wij zijn in ’t heetste jaargetij,<br/>
Hier immer en altijd geweest;<br/>
En altijd door gaat pret en feest—)<br/>
    Zoo ’k zei: hier geen ontsmettingskuur,<br/>
    En geen gevaar van uwen Buur,—<br/>
Dat die de ziektekiem of bron,<br/>
Door ’t gootsteengat u brengen kon,<br/>
    Van de gevreesde Cholera.—<br/>
    Gij zijt hier in Utopia.—<br/>
In heel de wereld is geen bad,<br/>
Dat ooit die levengeest bevat,<br/>
    Die hier langs uwe voeten stroomt.—<br/>
    ’t Natuurpark ginds, vol hoog geboomt’,<br/>
Noodt u in ’t middagswandeluur,<br/>
Na de volbrachte waterkuur,<br/>
    En bovendien, versta mij wel!<br/>
    Speelt morgens reeds de Badkapel<br/>
U wakker in uw groen paleis,<br/>
Zooals ’t behoort naar ’s modes eisch.—<br/>
    Ontelbre Musici van naam—<br/>
    Wier lof en roem vooruit, de Faam,<br/>
Reeds had verkondigd, kwamen hier,<br/>
Uit aller heeren landen schier.<br/>
    En plompt ge in ’t kille nat uw lijf,<br/>
    Dan heffen zij tot tijdverdrijf—<br/>
Dat u in ’t bad, niet al te lang,—<br/>
De tijd zou vallen, liedje en zang,<br/>
    Op wijsjes aan, zoo schoon en vlug,<br/>
    Dat gij wel nimmermeer terug<br/>
Zoudt willen, naar uw groote stad,<br/>
Waar gij ’t naar ’t zin toch niet recht hadt.»
</p>

<p class="stanza">
«Gij waart hier dan in ’t Paradijs!<br/>
Alleen dat gij tot elken prijs,<br/>
    Celibitair bleeft; want ik zeg,<br/>
    (Merk goed op, luister! overleg!):<br/>
Waar gij thans zijt, is ’t vrij domein,<br/>
Van ’t woudkoor; allen, groot en klein,<br/>
    Ook alles, wat in ’t water leeft,<br/>
    Den aad’laar, tot de kleinste kreeft,<br/>
Behoort dit alles in ’t rondom,<br/>
Als onbetwistbaar eigendom.<br/>
    Voor ’t leven echter afgestaan,<br/>
    Kan elk zijn vrije gang hier gaan.—<br/>
En luidt het in Artikel <i>Een</i>,<br/>
Van onze grondwet: «Algemeen,<br/>
    Geldt dit voor elk Individu;<br/>
    Geen macht kan immer een van U,<br/>
Ontzetten van zijn wettig recht,<br/>
Dat hier voor elk is weggelegd;<br/>
    Maar vreemden dulden wij niet hier:<br/>
    Steeds uitgezonderd ieder Dier.»
</p>

<p class="stanza">
«Den mensch alleen gedoogt men niet;<br/>
Omdat, waar hij zich nederliet,<br/>
    Al ’t wee, dat ooit op aarde kwam,<br/>
    In zijn gevolg, hij met zich nam.<br/>
Het middel heiligt hem het doel:<br/>
’t Is alsof hij zich in een poel,<br/>
    Van ongerechtigheden baadt.<br/>
    Hij volgt, als waar ’t naar ’s duivels raad,<br/>
Steeds tot bereiking van zijn wit,—<br/>
(Heeft zijn begeert’ hem dat of dit,<br/>
    Doen schijnen eene lieve wensch,)—<br/>
    Die drift.—’t Gedrocht, alias «mensch»,<br/>
Heeft eigenmachtig reeds beslist;<br/>
En met geraffineerde list,<br/>
    Of overmacht, gaat hij straks heen,<br/>
    En neemt wat hem begeerlijk scheen.<br/>
Vertreedt er de eerste en hoogste wet,<br/>
Door aller scheps’len Heer gezet;<br/>
    Door de eerste hunner zelf verkracht,<br/>
    Ten hoon en spot der hoogste Macht.—<br/>
Niet dat hij niet gebruiken mag,<br/>
Wat tot zijn nut hij vond, of zag—<br/>
    Hij moordt en hij verdelgt uit lust,<br/>
    Als ware hij zich onbewust,—<br/>
Dat al wat leeft, er met een doel<br/>
Bestaat. Dat rondom een gevoel,<br/>
    Van vreugde, blijdschap, leed of smart,<br/>
    Geniet of lijdt, in ’t eigen hart.»
</p>

<p class="stanza">
«Zoo kwam onlangs een vreemde snaak,—<br/>
Wij dachten, slechts tot zijn vermaak,—<br/>
    Een die Natuur genieten wil,—<br/>
    Behoedzaam, loerend, zwijgend, stil,<br/>
Met haviksoogen, woest en leep—<br/>
Nam soms een sprong, deed soms een greep»....
</p>

<p class="stanza">
«Wij wachten op dien avond lang;<br/>
En ’t werd ons om het hart zoo bang;<br/>
    O menig zucht werd er geloosd,<br/>
    Om ’t lang wegblijvend kikkerkroost;<br/>
Tot dat, na nameloos verdriet,<br/>
Ik ’s anderen morgens, in ’t verschiet,<br/>
    Bij ’t eerste gloren van den dag,<br/>
    Ik uwer gruw’len werk reeds zag.<br/>
Ik zag mijn kroost gevierendeeld....<br/>
Ons vleesch had eens uw tong gestreeld...<br/>
    Met mijner kindren vleesch en bloed,<br/>
    Hadt kannibalen ge u gevoed.»—<br/>
«Koekkoek!» ei hebben wij u hier?<br/>
Wier maagschap zelfs ’t onschuldig dier—<br/>
    Het weêrloost schepsel niet ontziet,—<br/>
    Dat als ’t uw weg kruist, graag ontvliedt;<br/>
Wier kleine duivels, reeds volleerd,<br/>
In ’t kwaad, en steeds ongegêneerd,<br/>
    Zich oefenen in roof en moord,<br/>
    Zooals ik gister heb gehoord;<br/>
Hoe zij onze ei’ren, niet alleen<br/>
Uithalen, maar het nest meteen<br/>
    Vernielen, al is ’t nog zoo hoog,<br/>
    Of hoe verborgen voor het oog.<br/>
Maar dit is ’t ergste er nog niet van<br/>
Dat boevenrot! wanneer het dan<br/>
    Ons kleintjes opmerkt, die zoo ver<br/>
    Gekomen zijn, dat zij nu er,<br/>
Uit de eitjes kwamen,—roepend: «wie!<br/>
Van ons de stoutste thans is, die<br/>
    Ze uithalen durft, hij is een man!<br/>
    Die zoo iets koens volbrengen kan.»<br/>
Eén maakt het rijke nestje buit,<br/>
En moordt ons huis met kinderen uit.»
</p>

<p class="stanza">
«Wat zoudt gij zeggen menschenzoon!<br/>
Wanneer men u ontrukte uw kroon:<br/>
    Uw kinderzegen, van uw hart,<br/>
    En u alleen liet met uw smart?»
</p>

<p class="stanza">
«En nog eene aanklacht heb ’k te doen:<br/>
Ik vloog zoo even langs het groen,<br/>
    ’k Zag op een bloem Vriendin «Kapel,»<br/>
    Zij vroeg mij toen: «heb ik het wel?<br/>
Of weet ik niet het rechte er van?<br/>
Waart gij niet met dien gindschen man,<br/>
    Straks in gesprek? ’t Is mij niet lief,<br/>
    Dat hij hier is. ’k Heb menig grief,<br/>
Ja menig, tegen hem en zou,<br/>
’t Hem zelf wel zeggen, maar ik wou,<br/>
    Dat gij het namens mij, maar deedt,<br/>
    Want gij zijt grooter, vlugger. Weet,<br/>
Dat hij mij licht gevangen nam,<br/>
En ’k had geen hoop, dat ik ’t ontkwam;<br/>
    Wat lot, door mijner vleug’len pracht,<br/>
    Wie weet, mij dan werd toegedacht!»
</p>

<p class="stanza">
«Vraag, hoe ’t zijn zou, dien deugniet thans,<br/>
Hem, als het staal van pijl of lans,<br/>
    Door ’t eigen vleesch eens henenging,<br/>
    En met heel zijn familiekring,<br/>
Gespietst, hij zich zag achter glas,<br/>
Zooals mijn maagschap ’t sinds lang was.»
</p>

<p class="stanza">
Maar is ’t, dat ’k misschien mij vergis,<br/>
Dat hij, die snoode, een ander is,—<br/>
    Koos hij zich hier een plek ter woon,<br/>
    Ter wille van het heerlijk schoon,<br/>
Dat onze Schepper, groot en goed,—<br/>
Ons schonk uit Zijnen overvloed—<br/>
    En laat hij ons met rust en vreê,—<br/>
    Wel hij geniet’ dan alles meê:<br/>
De heerlijkheid van bloem en woud,—<br/>
En maak’ zijn hart met ons vertrouwd.»
</p>

<p class="stanza">
«Kwakkak! ’k zeg nogmaals, «kom alleen!»<br/>
Wij dulden hier niet meer dan één;<br/>
    Slechts als Celibitair, zijt gij,<br/>
    Ons welkom; vestig u dan vrij.»
</p>

<p class="stanza">
«Niet anders» roept een Vinkjes stem,<br/>
«Ontvangt de vogelwereld hem.<br/>
    Want kwam hij slechts met ééne vrouw,<br/>
    Dan kwam te laat een vroeg berouw:<br/>
Want ’k zag dit voorjaar op mijn tocht,<br/>
In eene verre havenbocht,<br/>
    Aan de oevers van den Senegal,<br/>
    Een grooten Schoener aan den wal,<br/>
Met iets vreemdsoortigs in zijn buik.<br/>
Ik merkte door ’t geopend luik,<br/>
    Een schittering van kleurenpracht;<br/>
    Ik sloop onmerkbaar nader, zacht,<br/>
Om te onderzoeken en ik zag....<br/>
Wat vogellijkjesstapel lag<br/>
    Daar op een berg! en toen ik weêr,<br/>
    Mij zette in ’t ver Europa neêr,<br/>
Zag ’k op de helft van ’s menschen kruin,<br/>
Veel vlerkjes er, in goud, in bruin,<br/>
    In hemelblauw, in schittrend groen,<br/>
    Of in het prachtigst vermiljoen.—<br/>
Soms een volledig vogellijk,<br/>
Stond op een vrouwenhoofd te kijk,<br/>
    Van eene dwaze ijdeltuit:<br/>
    De slaafsche mode steeds ten buit.»—
</p>

<p class="stanza">
«Na gemeenschaplijk overleg,<br/>
Van ons, blijve al wat vrouw is weg!<br/>
    Uit ons gebied het allereerst,<br/>
    Zoodat hier vrede en ruste heerscht.<br/>
De vogeltjes met bonte veêr,<br/>
Eenstemmig ’t gansche vogelheer,<br/>
    Is ’t, dat thans vol welsprekendheid,<br/>
    Op goede gronden zulks bepleit,<br/>
Om slechts te gunnen aan één Man,<br/>
Dat hij bij ons, zich vest’gen kan.
</p>

<p class="stanza">
En met den Kikvorsch en Kapel,<br/>
Als uit één mond klinkt het: «’t is wel.»<br/>
    Waar ’t anders, zie! wij zagen reeds,<br/>
    Vooruit een toekomst, zoo vol leeds;<br/>
«’t Momenti Mori», in ’t verschiet,<br/>
Na enkel kommer en verdriet;<br/>
    Dan werd door de toegeeflijkheid,<br/>
    Ons zelf dat naam’loos wee bereid,<br/>
Dat reeds aan de onzen is gebeurd,<br/>
Waarover nog zoo menig treurt.»
</p>

<p class="stanza">
«’t Is goed gezegd, ’t is goed gedacht:<br/>
Vermenigvuldigde ’t geslacht,<br/>
    Bij ons zich van één menschenpaar,<br/>
    Dan zoude licht een menschenschaar,<br/>
Onze arme dierenwereld dra,—<br/>
Roept heel het woudkoor, vroeg en spâ—<br/>
    Doodmart’len, pijnigen, alras,<br/>
    Totdat niets meer te dooden was.»
</p>

<p class="stanza">
«Maar wat geschuifel hoort men hier!<br/>
Ja wel! daar is ’t bespraakste dier;»—<br/>
    «Gij kent van ouds mij wel, mij slang!<br/>
    Wees voor die menigte niet bang!<br/>
Neem gij gerust een Eva mee;<br/>
Eén mensch is niets; dus zij er twéé.—<br/>
    Ik weet een mooie Pommadam.<br/>
    Als ’k er meê bij uwe Eva kwam,<br/>
Dan naamt ge ook weer een goede beet,<br/>
En werktet voortaan u in ’t zweet.<br/>
    Gij deedt weêr op dezelfde wijs,<br/>
    Als bij mij eens in ’t Paradijs:<br/>
Dus hebt gij in een Eva lust:<br/>
Ik waag daaraan mijn levensrust.»
</p>

<p class="stanza">
«Hum! ’k hoor hier van het dierenrijk,<br/>
Waar men in veel heeft groot gelijk;<br/>
    Men is hier ook bij lang niet bloô:<br/>
    Ik hoorde nooit de waarheid zoo,<br/>
Op die manier, bepaald, beslist,<br/>
Zooals ik ’t nimmer had gegist.<br/>
    Men maakte ’t zich niet nood’loos druk,<br/>
    Men hield er immer voet bij stuk,<br/>
En ieder voorgedragen feit,<br/>
Werd juist en duidelijk bepleit.—<br/>
    Op kansel, voor de balie, zag,<br/>
    Men zelden het zoo bij den dag,<br/>
Ik vond het alles zoo gepast.<br/>
Summa Summarum: ik, verrast.<br/>
    Heb een en ander aanstonds toen,<br/>
    Zelf genoteerd in ’t mollig groen.»—
</p>

<p class="stanza">
«Kwakkak!» ’t wordt koeler naar ik merk.<br/>
Hoe is ’t! betrekt niet wat het zwerk?<br/>
    Mij dunkt, ’k word huiv’rig om het lijf;<br/>
    Ik ga wat naar mijn wachtend wijf;<br/>
Ik voel wat in mijn heupgewricht;<br/>
Is er ook Onweer in ’t gezicht?—<br/>
    Wij wonen bij dat groepje riet,<br/>
    Dat gij daar ginder wuiven ziet.<br/>
Daar ligt een drijftil op den stroom<br/>
Voor anker; en een’ holle boom,—<br/>
    Een Lijsterbes, met roode vrucht,<br/>
    Staat half, hangt half, er in de lucht.—<br/>
Daar koos ik Domicielje en wij,<br/>
Bevinden ons er vrij en blij.<br/>
    Kom, ’k moet nu gauw naar mijne vrouw,<br/>
    Want, wat zij wel niet zeggen zou,<br/>
Als ’k voor het onweer niet tehuis,<br/>
Was, bij haar, in de droge kluis;<br/>
    Ik vrees, ik heb mij al verpraat;<br/>
    Maar zeker vrind! maak daarop staat,<br/>
Dat, is het Onweer gepasseerd—<br/>
En heeft het geen van ons gedeerd—<br/>
    ’k U weer gezelschap houden zal,<br/>
    Hier op des beekjes koele wal.<br/>
’k Moet zien te komen onder dak,<br/>
En nu vaarwel tot straks, «kwak, kwak!»
</p>

<p class="stanza">
    Wel! wat een taal die Kikvorsch praat<br/>
    Mij voor, waar het nu maar op staat!<br/>
Die heeft een Eiland in bezit,<br/>
Een koninkrijk, met dat en dit.<br/>
    ’t Was beter, had hij mij gezegd:<br/>
    «’k Wijs voor het onweer U terecht.»
</p>

<p class="stanza">
«Koekkoek! wel Man zijt gij nog hier?<br/>
Zwart is heel ’t West en Zuiden schier;<br/>
    Lood lijkt tot boven toe het zwerk;<br/>
    Ik zag het uit mijn hooge berk.<br/>
En hoor maar eens! het dondert al;<br/>
’t Wordt met U! Vrind een naar geval:<br/>
    Het weer lijkt dreigend; ’t wordt straks boos;<br/>
    Een ellenlange waterhoos,<br/>
Daalt spiraalvormig naar den grond,<br/>
En slingert vreeselijk in ’t rond.<br/>
    Ik wou, eer ’k in mijn nestje ging,<br/>
    U eenzame, arme zwerveling,<br/>
Nog zeggen, wat ik straks vergat:<br/>
Zijt gij het dralen nog niet zat?<br/>
    Hebt ge u geen kluisje nog gebouwd?<br/>
    Komaan! vlug dan maar meê in ’t woud.<br/>
Hoor! hoe nu reeds de donder brult,<br/>
De hagelstorm de lucht vervult!—<br/>
    Ziezoo! nu zijn wij onder dak,<br/>
    En volg mij: maar van tak tot tak»....<br/>
«Koekkoek! waar dwaalt gij met mij heen,<br/>
Hier in de wildernis alleen?»
</p>

<p class="stanza">
«Wel nu! merk op: waar ik thans sta;<br/>
En huppel mij maar achterna,<br/>
    Van twijg, tot tak, van twijg tot tak,<br/>
    Voorzichtig! opdat er geen brak.<br/>
Zie eerst goed voor u in het rond!<br/>
Wel man! gij staat nog op den grond!<br/>
    Wat blikt gij hulp’loos, goede Vriend!<br/>
    Nu het geluk u niet meer dient!<br/>
Gij staat met al uw wijsheid hier,<br/>
Hulp’loozer als het nietigst dier.<br/>
    Gij weet niet eens of ge achteruit,<br/>
    Of voorwaarts moet; neem een besluit,<br/>
Hier in der bosschen duisternis,<br/>
Nu ’t vuur niet van den hemel is,<br/>
    En ver genoeg uw pad verlicht,<br/>
    Met bliksemstraal op bliksemschicht<br/>
U hier, u daar, den donderslag<br/>
Steeds roept, kom eindlijk voor den dag,<br/>
    En de echo van den storm u wenkt,<br/>
    Opdat aan uw vertrek gij denkt!»
</p>

<p class="stanza">
«Gij wilt toch eindelijk eens naar huis?<br/>
Het schijnt of gij den weg naar thuis,<br/>
    Gansch bijster zijt, sinds langen tijd;<br/>
    Gij hebt nu zeker deerlijk spijt,<br/>
Van al uw dwalen, ver van honk,<br/>
Hoe heerlijk ’t u ook tegenblonk,<br/>
    Om een paar dagen, ’t allerlei,<br/>
    Het schoone in woud, in veld en hei,<br/>
Te smaken flink op uw gemak.<br/>
Uw lust daartoe kreeg thans een knak,<br/>
    Nu ’t water uit uw kleêren druipt,<br/>
    En als gejaagd, door ’t woud gij sluipt.
</p>

<p class="stanza">
«Hier is mijn nest: ik kruip er in;<br/>
Dit weer is juist een goed begin,<br/>
    Voor eene stormige onweêrsnacht;<br/>
    Ik zit hier mollig, droog en zacht.—<br/>
Was ’t nestje groot genoeg voor twee,<br/>
Bepaald: ik nam u gaarne mee....<br/>
    Vaarwel! gij neemt uw richting nu,<br/>
    Vlak in den wind op; dat brengt u—<br/>
Wanneer de kou der hagelvlaag,<br/>
U ’t niet belet, misschien vandaag,<br/>
    Toch morgen, wis naar uwe stad,<br/>
    In onophoud’lijk waterbad,<br/>
Wijl u de storm om de ooren blaast;<br/>
Vaarwel van harte, voor het laatst!»
</p>

<p class="stanza">
«Wat heeft zoo’n Koekkoek het toch best,<br/>
Gedoken in zijn heerlijk nest;<br/>
    En vierend zijne spotlust bot—<br/>
    In vergelijking met mijn lot!»
</p>

<p class="stanza">
«Een dagreis ik van huis, zie ’k thans,<br/>
Hoe ik ’t verzin, maar geene kans,<br/>
    Om eenigzins vóór ’t nachtelijke uur,<br/>
    Mij uit dit zeer vreemde avontuur<br/>
Te redden. In mijn hachlijk lot,<br/>
Benijd ’k Robinson in zijn grot.<br/>
    Ik, die van Darling, Marahon,<br/>
    Den loop en bronnen zeggen kon,—<br/>
Die onder ’s Keerkrings zonnegloed<br/>
Den weg te weten meende, boet,<br/>
    Mijn wandellust, thans wel beschouwd,<br/>
    Als een verdwaalde in ’t inheemsch woud.»
</p>

<p class="stanza">
«Hoe ’k ook het keer, ’t is met dat al,<br/>
Een vreemd en netelig geval.<br/>
    Ik ben hier eens en moet van hier.—<br/>
    Dat zelfgesprek met beekje en dier,<br/>
Had alles weinig om het lijf;—<br/>
Wáár is ’t, van koude word ik stijf.<br/>
    Vond ik maar ’s beekje’s zeek’re gids,<br/>
    Opnieuw weer; daarmede aan de spits,<br/>
Was ’k wis, dat ik en weg en pad,<br/>
Of richting zonder mis, weer had.»—
</p>

<p class="stanza">
«Maar hoor ik goed, is ’t niet gesuis?<br/>
Of is het nog het windgebruisch?<br/>
    Het is des waters toon gelijk;<br/>
    De Nimfen uit het dropplenrijk,<br/>
Na gemeenschapp’lijk overleg,<br/>
Zijn, om te zoeken mij, op weg.<br/>
    En aan hun trouwe hand geleid,<br/>
    Wijkt reeds der bosschen donkerheid.<br/>
Een golvend landschap maakt reeds plaats,<br/>
Voor ’t duister woud; van ’t West weêrkaatst,<br/>
    Een zee van teeder avondlicht,<br/>
    Op ’t wolkgevaart’, dat zwart en dicht,<br/>
Den hemel in het oost bedekt—<br/>
Op eens wordt daar de pracht gewekt,<br/>
    De luister van den regenboog:<br/>
    Van de aarde laag, ten hemel hoog,<br/>
Oprijzend, alsof door die poort<br/>
Van licht, des Hemels luister gloort.<br/>
    Wijl zijwaarts aan den horizon<br/>
    Het avondgloeien van de zon,<br/>
Op windvaan en op torendak,<br/>
Mij ’t seinlicht tot mijn koers ontstak.
</p>

</div><!--end chapter-->

<div class="chapter">

<h2><a name="chap45"></a>NOORD-AMERIKA</h2>

<p class="poem">
Nieuwe Wereld, Land der toekomst!<br/>
    Land van geestdrift, land van jeugd;<br/>
Bloeiend in uw volste schoonheid,<br/>
    Dat pas enkele eeuwen heugt!<br/>
Land van pracht’ge reuzenstroomen;<br/>
    Land der grootste meren, die—<br/>
Groot als koningrijken, golven,<br/>
    Langs het rollend land: «Prairie!»<br/>
Millioenen, die nog hunk’ren,<br/>
    Naar U, land van overvloed,<br/>
Naar uw Paradijs vol zegen,<br/>
    Zenden u vooruit hun groet.<br/>
Ja, ’t beloofde land Europa!<br/>
    Is voor u het verre West,<br/>
Waar de geest der vrijheid zetelt!<br/>
    ’t Eenig schoon Gemeenebest.<br/>
Waar voor ieder, die niet vadzig,<br/>
    Onverschillig is, of slecht,—<br/>
Armen, handen maar wil roeren—<br/>
    Voor diegene is weggelegd,<br/>
Wat hem toch in de oude wereld,<br/>
    Op een menschwaardig bestaan,<br/>
Nooit deed hopen, maar ’t hem wenkte,<br/>
    Ginder over de oceaan.<br/>
Waar hem ’t blokhuis, dat hij bouwt er,<br/>
    Zij ’t ook nog zoo primitief—<br/>
Daar op eigen grond hij ’t stichtte,<br/>
    Hem weldra wordt dier en lief;<br/>
Waar hij met de tooverroede,<br/>
    «Vlijt», de klei in tweëen splitst,<br/>
En dra gouden tarwe wiegelt.<br/>
    Neen! de zwartste Pessimist,<br/>
Moet tot andre meening komen,<br/>
    Als hij weldra ’t ruischend goud,<br/>
Topzwaar neigen ziet ter aarde,<br/>
    Schoon, als nergens ooit aanschouwd.
</p>

<p class="stanza">
’t Werd een «Nieuwe Wereld» werklijk,<br/>
    In den volsten zin van ’t woord,<br/>
Hem, den Emigrant van ’t Oosten,<br/>
    Die hem weldra toebehoort,<br/>
Met zijn denken, met zijn hopen,<br/>
    Met zijn arbeid, met zijn vlijt,<br/>
En er weldra ingeburgerd,<br/>
    Wordt daar Zoon van zijnen tijd.
</p>

<p class="stanza">
Merkt gij dat Europa’s akker,<br/>
    Niet in ’t eind, verlangt naar braak?<br/>
’t Vruchtenmoede u luide predikt,<br/>
    Maak u op van hier: ontwaak!<br/>
Want merk op! aan gindsche zijde,<br/>
    Bij des zonlichts ondergang,<br/>
Wacht de zegenrijke bodem,<br/>
    Op ontginning, sedert lang.<br/>
En met honderdvoudige oogsten,<br/>
    Ziet ge uw noeste vlijt beloond,<br/>
En rijk zijt ge als eene koning,<br/>
    Als ge er op uw «Eigen» troont.<br/>
Ja «Nieuwleven» zal ’t u worden,<br/>
    In het nieuwe vaderland:<br/>
Loon voor arbeid, loon voor zorgen!<br/>
    Toekomst, die de zorgen bant!
</p>

<p class="stanza">
Zeg, het afgeleefde Europa,—<br/>
    Met zijn ziek’lijk «als van ouds»,<br/>
Met zijn staatkunde er vermoordend.<br/>
    Volk en ras elkaâr, om gouds,—<br/>
Dat gij ’t eind’lijk moede, moede,<br/>
    Moede werd, om have en goed,<br/>
Kracht en arbeid, vlijt en zwoegen,<br/>
    Langer te offren, zelfs uw bloed!<br/>
Scheur u los beklagenswaarden;—<br/>
    Paria’s der maatschappij,<br/>
Van het zoo doodkranke Europa,—<br/>
    Waar gij slechts in naam zijt vrij.—<br/>
Waar in andren vorm gegoten,—<br/>
    Hoe ’t ook te betit’len zij,<br/>
Het een nieuwe variatie,<br/>
    Is, op ’t Thema «Slavernij!»<br/>
Waar geen deel aan ’s Heeren tafel,—<br/>
    Ook voor U door Hem gedekt,—<br/>
U vergund wordt, aan te zitten,<br/>
    Wijl de handen uitgestrekt—<br/>
Naar hetgeen u rechtens toekomt,<br/>
    Krachtens menschelijke wet,<br/>
Men bij de algemeene feestdisch,<br/>
    U eenvoudig buiten zet.—<br/>
Och! wat kan uw voet weêrhouden?<br/>
    Wat u binden aan dien grond,<br/>
Waar, na jaren wroeten, zweeten,<br/>
    Steenen slechts voor brood gij vondt?
</p>

<p class="stanza">
En het woord «Vaderlandsliefde,»<br/>
    U van kindsbeen voorgelegd,<br/>
Bleef tot hier eene ijd’le leuze:<br/>
    Komt dáár eind’lijk tot zijn recht.<br/>
Want waar nood of zorg of kommer,<br/>
    Met den honger in ’t gevolg,<br/>
Het laatste uitzicht op verbeet’ring,<br/>
    Met zijn veerkracht ’t al verzwolg,—<br/>
Daar, daar zijn het holle klanken,<br/>
    Waar men ooit van vaderland,—<br/>
Als het hoogste en allerschoonste,—<br/>
    Sprak, van ’t allerdierbaarst pand.—<br/>
Zulks past in ’t verouderd stelsel.—<br/>
    Naar Europa, levensmoê,<br/>
Wenkt, als ’t licht der Nieuwe Wereld,<br/>
    ’t Jong Amerika, U toe!
</p>

</div><!--end chapter-->

<div class="chapter">

<h2><a name="chap46"></a>Stad en Land</h2>

<p class="poem">
Wil steed’ling niet zoo rijk u wanen,<br/>
    Gij, op de schoonheid uwer stad,<br/>
    Op uwe prachtgebouwen prat,<br/>
Als gij door uwe steenen lanen<br/>
    Gaat, en bij winkelkastvertoon,<br/>
    Zegt: «wat is mijne stad toch schoon!»
</p>

<p class="stanza">
Vergeet daarbij de schrille kleuren,<br/>
    Van baksteenrood en portlandwit,<br/>
    Waartusschen ge als gekerkerd zit,<br/>
Geen horizont gij kunt bespeuren;<br/>
    Geen op- of ondergang der zon,<br/>
    Die u er ooit verrukken kon!
</p>

<p class="stanza">
Gij schijnt het ook voor weinig te achten,<br/>
    Hoe duf, bedompt, hoe weinig frisch,<br/>
    Het langs uw troeble wat’ren is;<br/>
Wat er omhoog stijgt uit uw grachten,—<br/>
    Als gij daartegenover stelt,<br/>
    Wat wierook geurt, door bosch en veld!
</p>

<p class="stanza">
’t Wil bij u toch nooit land’lijk worden,<br/>
    Al zegt ge «’t gaat wel op den duur!»<br/>
    Het wordt niet meer dan half natuur,<br/>
Al gaat ge uw stad met groen omgorden;<br/>
    Hoe ge ook uw best doet, graaft en plant,<br/>
    ’t Wordt nooit dat schoone in veld en land.
</p>

<p class="stanza">
’t Is of Natuur zich niet aan banden<br/>
    Laat leggen ooit, maar altijd vrij,<br/>
    In onbeperkte heerschappij,<br/>
Wil blijven, noch zich aan laat randen:<br/>
    Gaslicht beneên en boven stoom,<br/>
    Is niet het rijk voor bloem en boom.
</p>

</div><!--end chapter-->

<div class="chapter">

<h2><a name="chap47"></a>BUWEKLOOSTER</h2>

<p class="poem">
Stil plekje aarde is ’t, onder ’t ruischen,<br/>
    Van der Olmen bladrenpracht,<br/>
    Zwevend langs de kloostergracht,<br/>
Niet om spitsboog meer of kruisen—<br/>
    Toch is ’t, of zich daar nog breidt,<br/>
    Iets, van kloostereenzaamheid.
</p>

<p class="stanza">
Als bij lieflijke avondstonden,—<br/>
    ’t West met zachter stralend goud,<br/>
    Op die plek zijn Schoon ontvouwt,<br/>
Over hoog gelegen gronden<br/>
    Strijkend, rakelings voorbij,<br/>
    ’t Huisje in laagte en boompartij;
</p>

<p class="stanza">
En langs Eiken en Kastanje,<br/>
    Bij des avonds eenzaamheid<br/>
    Zich door ’t looverdak verspreidt,<br/>
Af, op ’t bloemhout, licht als franje,<br/>
    Naar, van over pad en dreef—<br/>
    Wat van Buwe’s klooster bleef;
</p>

<p class="stanza">
Is ’t of ze aanstonds wederkomen,<br/>
    Allen, van de Nonnenschaar,<br/>
    Door de loofbooggangen daar,<br/>
Ruischend in hun wakend droomen,<br/>
    Nu, ’t daar gloeit, als ’t kaarslicht, hel,<br/>
    Op ’t altaar, eens der Kapel.
</p>

<p class="stanza">
’t Is, of zij nog, als voor dezen,<br/>
    Buigen, voor ’t Madonnabeeld;<br/>
    Waar ’t Zuid juist het loof verdeelt,<br/>
Uit hun graf nu opgerezen—<br/>
    Als een plotsling visioen—<br/>
    Vorm aannemend, van het groen.
</p>

<p class="stanza">
’t Is of de Echo van ’t verleden,<br/>
    ’s Kerkhofsklokstem daar nog is,<br/>
    Die de Nonnen en Abdis,<br/>
Ten gebed roept, op dit heden.<br/>
    Van zijn eenzaam Kerkhof uit.<br/>
    Nu ’t in Buweklooster luidt,
</p>

<p class="stanza">
Wand’lend naar de Kerk van ’t Klooster:—<br/>
    «Heilige Maria’s Graf»—<br/>
    ’t Uitgetreden voetpad af.—<br/>
Reeds eene andre schimtne poost er;<br/>
    Blijft, wat heenga, of verga,<br/>
    Die, des Stichters <i>Harkema</i>.
</p>

<p class="stanza">
„’t Ave Maria” klinkt sedert<br/>
    Eeuwen, niet meer te avondstond,<br/>
    Over Buwe’s kloostergrond.<br/>
Toch is ’t mij, als klonk daar weder ’t.<br/>
    Nu er Zesuur’s avondklok,<br/>
    De aandacht, als het rustuur trok.
</p>

<p class="stanza">
En het vroom gezang der Nonnen,<br/>
    In hun zoo eentonig grijs,<br/>
    Op een Palestrina’s wijs<br/>
Zwijgt. Maar sedert lang begonnen,<br/>
    Liedren van de woudkoorschaar.<br/>
    Hunne Lentehymnen daar.
</p>

<p class="stanza">
’t Is hier thans een woudidylle;<br/>
    Eene wereld op zich zelf;<br/>
    Slapende onder ’t bladgewelf<br/>
’t Klooster, dat hier ging ter ziele;<br/>
    Waar geen beeld der Moedermaagd,<br/>
    Der geloov’gen groet meer vraagt.
</p>

<p class="stanza">
Bleef zelfs van de kloostermuren,<br/>
    Den Mariadienst gewijd,<br/>
    Niet een brokstuk tot deez’ tijd:<br/>
Van meer nuchtere naturen<br/>
    Een, bij zijnen kleinen kring,<br/>
    Leeft daar in bespiegeling.
</p>

<p class="stanza">
Daar, waar eens de zusters samen,<br/>
    Preev’lend bij hun rozekrans,<br/>
    In den matten kaarsenglans,<br/>
Reeds bij nacht ter vroegmis kwamen—<br/>
    Peilt den versten hemelzoom,<br/>
    Thans de Landman—Astronoom.<a href="#fn1" name="fnref1"><sup>[1]</sup></a>
</p>

<p class="footnote">
<a name="fn1"></a> <a href="#fnref1">[1]</a>
Met den Landman—Astronoom wordt hier bedoeld: B<small>INDERT</small>
J<small>AKOBS</small> K<small>LOOSTERMAN</small>, Landbouwer, en zijnen vrijen
tijd wijdende aan de beoefening der Sterrekunde, wonende bijna op dezelfde plek
waar eens het Buweklooster stond.
</p>

</div><!--end chapter-->

<div class="chapter">

<h2><a name="chap48"></a>HET LAAGLAND</h2>

<p class="poem">
Ik min de vrije horizon!<br/>
    De witte duinen, groene dijken!<br/>
Van waar ik eerst als kind begon,<br/>
    Mijn groene wereld te bekijken:<br/>
Van toen als vereenzelvigd reeds,<br/>
Met mijn bestaan en dat bleef steeds.
</p>

<p class="stanza">
O ongeplante Bloemtuin, die,<br/>
    Op groengrond mij een Eden toovert!<br/>
Die door zijn eigen Poëzie,<br/>
    Mijn hart en zinnen heeft veroverd,<br/>
Mijn Gosen, rijk gezegend Land,<br/>
Aan ’s aardrijks uiterst noorderstrand!
</p>

<p class="stanza">
Om mij heen moet de vlakte zich,<br/>
    Haar stille heerlijkheid ontvouwen,<br/>
Die, wijl ik uit mijn venster lig,<br/>
    Nooit moede ik word van te beschouwen:<br/>
Haar moet ik steeds weer gadeslaan,<br/>
Zoo trekt haar majesteit mij aan.
</p>

<p class="stanza">
De ruime vlakte is mij zoo lief!<br/>
    Zijn Puszta mocht Petöfi prijzen,<br/>
Die in zijn zang hij hoog verhief;<br/>
    En Long-fellow op een’ge wijzen,<br/>
Zong ’t eigen schoon van zijn Prairie,<br/>
De nooit volprezen Poëzie!
</p>

<p class="stanza">
Bederf mijn klein geluk mij niet,<br/>
    Daar ik dat stukje grond kan minnen!<br/>
Dat wat zijn eigen schoon mij biedt,<br/>
    Bij zooveel ligt het niet kan winnen,<br/>
Als men Arkadië soms roemt,<br/>
’t Naast Emmens dal niet wordt genoemd.
</p>

<p class="stanza">
’k Heb Landje u even lief er om!<br/>
    Door Noord- en Zuiderzee omstrengeld,<br/>
Waar grillig plas en kreek rondom,<br/>
    Van land en eiland, ligt doormengeld;<br/>
En vormend zoo een schoon geheel,<br/>
Een ongeêvenaard tafreel.
</p>

<p class="stanza">
Gij blijft mijn vreugde, gij mijn lust,<br/>
    Diep Landje, ver en afgelegen;<br/>
Waar ge achter aan der Wadden kust,<br/>
    Uit meer en schor eens opgestegen,<br/>
Door Molens wieken reuzenkracht,<br/>
Tot weide werd omhoog gebracht.
</p>

<p class="stanza">
Ik zie hen staan, als kostlijk merk,<br/>
    Echt Vaderlandsch het landschap sieren;<br/>
Gedenkteekens der vadren werk!<br/>
    In ’t breede majestueuse zwieren<br/>
Der wieken, met hun trotsche vlucht,<br/>
Zich wentlend door de noordsche lucht!
</p>

<p class="stanza">
Het is eenig grootsch gezicht,<br/>
    De wind, zich leenend, om de wat’ren,<br/>
Wier peil tot Meters dieper ligt,<br/>
    In ’t vlakland te doen bruischen, klaat’ren;<br/>
En zulks door ’t vaderlandsch genie,<br/>
Ja daarin ligt ook poëzie!
</p>

<p class="stanza">
Roem gij op woeste waterval,<br/>
    Die Zwitsers dreigt van uwe bergen,<br/>
Of op uw karig rotsendal,<br/>
    Dat altijd door, uw vlijt blijft vergen:<br/>
Hier bogen wij op vette wei,<br/>
Waar ’t water men aan banden lei!
</p>

<p class="stanza">
Ik ken geen schooner veldgezicht,<br/>
    Dan waar de trotsche Molens prijken!<br/>
Waar de eene rust, één draait, één zwicht,<br/>
    Aan meerzoom, op de groene dijken:<br/>
Rijkmakers der landbouwerstand,<br/>
Die koningen van ’t Polderland!
</p>

<p class="stanza">
Schoon Landschap! met een «Molenzicht»!<br/>
    Waar «Veldlust» in zijn krans van boomen,<br/>
Een «Waterblik» aan ’t meertje ligt;<br/>
    Waar langs de golfjes rimplend stroomen,<br/>
Omgord door breeden zoom van riet,<br/>
Daar ’t zonlicht tinten overgiet!
</p>

<p class="stanza">
Waar schilderacht’ge groepen vee,<br/>
    Zich tusschen leeg’ren in de weiden:<br/>
En over dijk en duin, in zee,<br/>
    Het Driemastschip men ’t zeil ziet breiden,<br/>
Door avondrood het al getint:<br/>
’k Heb Landje u niet om niets bemind!
</p>

<p class="stanza">
Het Laagland is mijn Vaderland!<br/>
    Het land der vlakte en dat der meren,<br/>
Door eenen gordel dijk omspand:<br/>
    ’k Blijf het als Vaders erf waardeeren;<br/>
’k Heb daar aan Moeders hart gerust!<br/>
Daar is mijn al, mijn vreugd! mijn lust!
</p>

</div><!--end chapter-->

<div style='text-align:center'>*** END OF THE PROJECT GUTENBERG EBOOK 74747 ***</div>
</body>
</html>


